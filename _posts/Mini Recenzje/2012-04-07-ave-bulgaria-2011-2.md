---
layout: post
title:  Ave, Bułgaria 2011
date: 2012-04-07 18:01
author: Łukasz Długajczyk
comments: true
categories: [Mini recenzje]
---
<p>Hmmm, zaskoczył mnie ten film. Spodziewałem się komedii romantycznej skierowanej do nastoletniej publiczności, a tutaj się okazało, że jest to interesujący i wciągający dramat o dwójce ludzi którzy troszkę nie pasują do otaczającej ich rzeczywistości. Ale największym dla mnie zaskoczeniem było to, że zmiana poetyki filmu w środku, z romansu połączonego z filmem drogi w dramat dziejący się na stypie – zadziałała i nie zniechęciła mnie do oglądania tego filmu.</p><p> Duża w tym zasługa dwójki aktorów grających główne role. Widać między nimi jest chemia i zarówno ich gwałtowne kłótnie, jak i późniejsze „lubienie się” są bardzo realistyczne. A jeżeli zaintryguje związek między dwójką głównych bohaterów, to zupełnie inaczej zaczyna się oglądać film. Ten na pewno warty jest polecenia. </p><p id="ocena"> Moja ocena: 7/10</p> 
