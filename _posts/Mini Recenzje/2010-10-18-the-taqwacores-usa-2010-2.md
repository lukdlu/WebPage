---
layout: post
title:  The Taqwacores, USA 2010
date: 2010-10-18 11:07
author: Łukasz Długajczyk
comments: true
categories: [Mini recenzje]
---
<p>Jest to typowa teen comedy, ale dla niepoznaki przybrana w troszeczkę inne szaty. Czyli w tym wypadku w środowisko amerykańskich zbuntowanych muzułman. Ale wszystkie archetypy znane z tego typu rodzajów produkcji są obecne. I podobnie jak większość produkcji tego typu, film wygląda jakby zbytnio nie miał scenariusza. Owszem, coś się dzieje – ale bardziej przypomina to zbiór skeczy niż fabułę opowiadającą widzowi jakąś historię. Może troszeczkę negatywnie na mój odbiór wpłynęło to, że film opowiada o ludziach dość odległych od tego co znam na co dzień i przez to nie udało mi się „wczuć” w koleje losu bohaterów. </p><p> Dużym plusem filmu jest muzyka, będąca prawie w całości twórczością rzeczywistych kapel amerykańskich muzułman – świetnie się słucha tych kawałków. Innym plusem tego filmu jest odtwórca głównej roli - Bobby Naderi. Co prawda wygląda on bardziej na wczesną 30-tkę niż na studenta pierwszego roku, ale dzięki podobieństwu do młodego George’a Clooney’a można mu to wybaczyć.</p><p> A swoją drogą to miarą „niszowości” warunków produkcyjnych tego filmu jest to, że za catering odpowiadała „Steve's pizza”…</p><p id="ocena"> Moja ocena: 5/10</p>
