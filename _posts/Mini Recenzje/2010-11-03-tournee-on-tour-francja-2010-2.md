---
layout: post
title:  Tournée / On Tour, Francja 2010
date: 2010-11-03 16:32
author: Łukasz Długajczyk
comments: true
categories: [Mini recenzje]
---
<p>Grający główną rolę Mathieu Amalric dostał za ten film nagrodę za reżyserię w tegorocznym Cannes. Nie za bardzo wiem za co, ale zapewne dlatego, że nie jestem zbyt biegły w tej sztuce. Natomiast sam film okazał się niczym specjalnym. Może nie żałuję czasu spędzonego na jego oglądaniu, ale też nie rozpaczałbym gdybym go nie obejrzał. </p><p> Film dzieli się na dwie części, z jednej strony śledzimy powrót głównego bohatera do Paryża po wielu latach – a z drugiej oglądamy występy prowadzonego przez niego zespołu w lokalnych klubach i teatrach. To pierwsze potraktowane jest zbyt pobieżnie i przez to nie do końca wiadomo co i dlaczego – szkoda bowiem spokojnie ta historia by całość filmu udźwignęła. A występy kabaretowe, przynajmniej dla mnie – aż tak wciągające nie były i dość szybko zaczęły być nudne i monotonne.</p><p> I taka mała ciekawostka. Przez cały film Mathieu Amalric wydawał mi się strasznie podobny do Romana Polańskiego – i teraz, czytając o tym reżyserze/aktorze dowiedziałem się, że jego matka jest polką i pochodzi z tego samego miasta w którym Polański się ukrywał w czasie wojny. </p><p id="ocena">Moja ocena: 5/10</p>
