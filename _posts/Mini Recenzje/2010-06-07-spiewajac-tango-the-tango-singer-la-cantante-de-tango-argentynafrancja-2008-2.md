---
layout: post
title:  Śpiewając tango / The Tango Singer / La cantante de tango, Argentyna/Francja 2008
date: 2010-06-07 16:04
author: Łukasz Długajczyk
comments: true
categories: [Mini recenzje]
---
<p>Muszę się przyznać z lekkim zaskoczeniem że podobał mi się ten film. Wybrałem go tylko i wyłącznie na zasadzie wypełniacza, a okazał się bardzo dobrym początkiem festiwalu. Najważniejszym elementem tego filmu jest muzyka – przepiękne tanga nie tylko w interpretacji głównej bohaterki, na pewno warte polecenia nie tylko fanom tej muzyki. Ciekawie w tym filmie przeprowadzona jest narracja. Po każdym posunięciu się akcji naprzód, następuje chwila zadumy. Jesteśmy raczeni dłuższym ujęciem, bez żadnej muzyki – tak byśmy mogli zastanowić się nad tym co przed chwilką zobaczyliśmy. No i te ujęcia są naprawdę urocze – więc i zdjęcia można uznać za zaletę tego filmu. Gdyby wyciąć te sceny pełne zadumy i tanga, to pewnie mielibyśmy materiału na krótkometrażówkę. A tak powstał bardzo przyjemny w oglądaniu film pełnometrażowy. </p> <p id="ocena">Moja ocena: 7/10</p>
