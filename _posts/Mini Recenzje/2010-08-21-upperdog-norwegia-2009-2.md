---
layout: post
title:  Upperdog, Norwegia 2009
date: 2010-08-21 06:21
author: Łukasz Długajczyk
comments: true
categories: [Mini recenzje]
---
<p>Całkiem sympatyczny film, nawet jeśli weźmie się pod uwagę jego dość trudną tematykę. Każda z postaci jest dość interesująca, bowiem wszyscy mają jakieś szkielety schowane w szafach. Najciekawszy jest chyba wątek żołnierza który zostaje wyrzucony z wojska po „incydencie” w Afganistanie. Zrobił to do czego był wyszkolony – ale miał pecha, bo zrobił to na oczach reportera, tutaj widzimy jak ta sytuacja dalej rządzi jego życiem. Na tradycyjnym wysokim poziomie gra Agnieszka Grochowska. </p><p>Tak swoją drogą, kiedyś Peter Greeneway przy okazji „nocnej straży” powiedział że tylko dlatego wykorzystał polskich aktorów – bo taki był wymóg polskiego producenta. Gdyby mógł, to by z nich zrezygnował – bo nie potrafią mówić. Mam nadzieję, że akcent Grochowskiej w tym filmie był udawany, bo trzeba by było przyznać mu rację...</p><p id="ocena">Moja ocena: 6/10</p>
