---
layout: post
title:  Południowa dzielnica / Zona Sur, Boliwia 2009
date: 2010-11-03 16:36
author: Łukasz Długajczyk
comments: true
categories: [Mini recenzje]
---
<p>Wbrew pozorom zanurzenie się w świat pewne bogatej boliwijskiej rodziny jest całkiem interesujące. Bowiem pod przykrywką idealnego życia w prestiżowej dzielnicy kryje się sporo problemów. Dzieci są rozpuszczone, samotna matka średnio sobie radzi z utrzymaniem tego wszystkiego – a służba też ma swoje sekrety. Co prawda można się przyczepić do tego, że w pewnym momencie zaczynają się dłużyzny i filmowi na dobre by wyszło skrócenie o jakieś pół godziny, ale to drobny szczegół. </p><p> Ciekawostką w tym filmie są zdjęcia. Długie i bardzo długie ujęcia, kręcone z ruchomej przez cały czas kamery. Czasem potrafiącej wykonać powolny obrót pokazujący nam panoramę miejsca w którym odbywa się ujęcie – a czasem w dość karkołomny sposób wykorzystujące możliwości jakie daje praca z wysięgnikiem…</p><p id="ocena">Moja ocena: 5/10</p> 
