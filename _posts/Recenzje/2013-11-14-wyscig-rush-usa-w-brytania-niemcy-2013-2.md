---
layout: post
title:  Wyścig (Rush), USA  W.Brytania  Niemcy 2013
date: 2013-11-14 06:13
author: Łukasz Długajczyk
comments: true
categories: [Recenzje]
---
<p>Wysokooktanowa uczta dla każdego fana sportów motorowych. Czyli prawie każdego faceta. Dla płci pięknej raczej bym tego nie polecał, bo zarówno samochody, jak i potrzeba konkurowania i zwyciężania za wszelką cenę – nie do końca się wpisuje w ich podejście do życia. Ale też, nie chcę być kategoryczny. Najnowsza produkcja Rona Howarda jest na pewno bardzo interesującym filmem, który od początku do końca trzyma w napięciu. Nawet jeśli choć troszkę interesujemy się sportami motorowymi i wiemy jak skończy się sezon 1976.  </p><p> Zresztą, czego innego można się było spodziewać po tym że reżyserze, skoro już od dłuższego czasu wiadomo, że filmy solidne przeplata tymi bardzo dobrymi, by wspomnieć takie produkcje jak „Frost/Nixon”, „Człowiek ringu” czy „Willow”. Scenariusze oparty na emocjonujących wydarzeniach i podpisany przez Petera Morgana – znowu „FrostNixon”, też sugerował że nie będzie wizyta w kinie stratą czasu. I rzeczywiście tak jest. W rytm wyścigów szybko mija czas, a zakończenie przychodzi troszkę za szybko, co na pewno jest cechą dobrego filmu. </p><p> Dobrym pomysłem jest rozbicie opowiadanej historii na dwa wątki – obaj bohaterowie filmu są w nim narratorami i obie te przeplatające się części się od siebie troszkę różne. A to też wpływa pozytywnie na przyjemność czerpaną z oglądania. Chyba jedyną uwagą jaką mógłbym mieć co do opowiadanej historii, jest jej zbyt nagłe zakończenie. Tak, wiem, że dramatyczny sezon się skończył, mistrz świata został wyłoniony – ale potem też się działo i szkoda troszkę że wspomniane to jest tylko w kilku zdaniach narracji z tzw. offu.  </p><p> Na osobny akapit na pewno zasługuje montaż. Z jednej strony nadążający za szybkim tempem wydarzeń na torach formuły 1 i 3, ale też nie tracący na rzecz szybkości opowiadania jasności przekazu. W dzisiejszym kinie, szczególnie akcji, twórcy starają się nadać filmowi szybkości poprzez maksymalizowanie ilości cięć w scenach akcji. To jednak powoduje, że przeważnie nic w nich nie da się zobaczyć – tylko jesteśmy skazani na domysły, co właśnie się dzieje. Tutaj, pomimo że ilość ujęć jest spora, to cały czas widać co się dzieje i nie zmniejsza się przez to komfort oglądania.  </p><p id="ocena"> Moja ocena: 7/10</p> 
