---
layout: post
title:  Autor widmo (The ghostwriter), USA 2010
date: 2010-02-24 07:44
author: Łukasz Długajczyk
comments: true
categories: [Recenzje]
---
<p>To, że Roman Polański potrafi robić dobre thrillery było wiadome już bardzo dawna –więc chyba nikogo nie zdziwi fakt iż „Autor widmo” jest kolejną solidną produkcją w jego dorobku. Mamy tutaj wszystko to, co w dobrym filmie tego gatunku powinno się znaleźć. W dodatku jest to nam podane w sposób który już nie jest tak często stosowany przez współczesnych filmowców. Poziom „wybuchowości” scenariusza jest bardzo mały a twórca daje nam możliwość powolnego odkrywania faktów prowadzących do wyjaśnienia zagadki – podobnie jak ma okazję to robić bohater filmu. W dodatku te fakty bardziej rodzą kolejne pytania niż wyjaśniają nam sytuację. </p><p>  Właśnie scenariusz jest chyba najmocniejszą stroną tego filmu.  Pełno w nim fałszywych wskazówek i zasłon dymnych – takich których pełno jest i w codziennym życiu. A nie, jak w większości współczesnych thrillerów, jesteśmy prowadzeni za rączkę z punktu A do punktu B. Co jest miłe, bowiem fajnie wiedzieć iż reżyser nie wątpi w fakt posiadania przez nas mózgu i umiejętności dedukcji. I miłe jest to, że główny bohater nie jest jakimś supermanem, tylko popełnia błędy i wyciąga mylne wnioski czasem. Czasu herosów kina akcji czy też tytanów dedukcji jednak chyba minęły…</p><p>  Muszę przyznać, że zaczynam być coraz większym fanem Pierce Brosnana. Po szczycie kariery, jakim na pewno był udział w cyklu bondowskim, całkiem dobrze sobie radzi z nabytym tam wizerunkiem twardego dżentelmena w zawsze wyprasowanym garniturze. Zaczynając od mocnej kontry dla jego dotychczasowego emploi w „Kumple na zabój”, poprzez interesujący występ w „Krew za Krew” aż po leciutkie „Mamma Mia”. I teraz rola byłego premiera. Który może jest równie pociągający dla wyborców jak najważniejszy agent Jej Królewskiej Mości – ale tak na dobrą sprawę jest tylko wieszakiem nośnych idei dla wyborców. Bądź bardzo wyrachowanym i cynicznym graczem. </p><p> Dobrze partneruje mu Ewan McGregor. Czy też raczej Pierce Brosnan jest dobrym wsparciem dla głównego bohatera. Rola troszkę zagubionego pisarza, który z każdą sceną zdaje sobie coraz wyraźniej sprawę z tego, że znalazł się w matni która go przerasta – dokładnie pasuje do tego aktora. Tak więc jesteśmy bezproblemowo  w stanie uwierzyć w jego tok postępowania, gdzie prawie każda podjęta przez niego decyzja powoduje głębsze zanurzenie się w bagno przeszłości bohatera wspomnień. I w to, że wyjść z niego z życiem, będzie cholernie ciężko… </p><p id="ocena"> Moja ocena: 7/10</p> 
