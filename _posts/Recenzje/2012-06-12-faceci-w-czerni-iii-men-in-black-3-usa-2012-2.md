---
layout: post
title:  Faceci w czerni III (Men in black 3), USA 2012
date: 2012-06-12 03:39
author: Łukasz Długajczyk
comments: true
categories: [Recenzje]
---
<p>Troszeczkę przypadkiem udało mi się trafić na ten film, bo jest głównie przeznaczony dla projekcji 3D – których to staram się unikać, uważając że za brak komfortu podczas oglądania raczej powinno się płacić mniej niż więcej – ale na szczęście pojedyncze seanse odbywają się w bardziej tradycyjny sposób. Co prawda w kilku filmowych scenach widać, że zostały pomyślane jakoś pokazówka dla trójwymiaru, tak by zadziwić widza latającymi wokół głowy kawałkami dekoracji, ale nie ma w tym przesady i jakoś nie ma zbytnich powodów by oglądać ten film w niezbyt pasujących okularów.  </p><p> Ale, może wystarczy już jeśli chodzi o wstęp i zacznę o filmie. Jako że jest to trzecia część to dokładnie wiadomo czego można się spodziewać, nie ma tutaj żadnego zaskoczenia, szczególnie takiego jakie towarzyszyło widzom przy okazji premiery pierwszej części – dostajemy dokładnie do, czego się spodziewaliśmy. Czyli jadącego po bandzie Willa Smitha, bardzo statecznego i dzięki temu jeszcze bardziej komicznego Tommy’iego Lee Jonesa (i wyglądającego jak jego młodsza kopia Josha Brolina) i najciekawszego w tym całym towarzystwie złego kosmitę, czyli Borysa. Podobnie jak w pierwszej części ta ostatnia postać kradnie całe show i głównie dla niego warto obejrzeć ten film. Szczególnie że jego vis comica mocno wzbogacona jest przezabawnymi efektami specjalnymi. </p><p> Właśnie. Efekty specjalne. Tutaj spotkało mnie największe rozczarowanie. Sporo ujęć wygląda mocno nienaturalnie, jakby nie do końca dopracowane je na komputerach, jak na przykład scena ze spadającymi agentami J i K uczepionymi do drzwi. Bardziej wyglądająca jak dzieło amatora zrobionym na macbooku niż efekt pracy wieloosobowej ekipy ze sporym budżetem. Nie wiem, może w trójwymiarze to wygląda bardziej realistycznie, ale w moich oczach to było bardziej śmieszne. Brawa natomiast należą się twórcom za postacie kosmitów, tak jak w poprzednich częściach są ciekawie pomyślane i dobrze zrobione i pewnie pięknie się prezentują na plakatach – jak i zapewne będzie można te postacie wykorzystać w innych produkcjach.  </p><p> Nie jestem do końca przekonany czy warto polecić ten film komukolwiek spoza grona zaprzysiężonych fanów dwóch wcześniejszych filmów Barry’ego Sonnenfelda. Bo osób „świeżych” w tym temacie zdecydowanie lepiej jest obejrzeć świeżą pierwszą część. A dla starych fanów – nie ma tutaj nic nowego i wtórność troszkę męczy pod koniec seansu. Czyli reasumując, dość dobry film, tylko nie wiadomo do końca dla kogo… </p><p id="ocena"> Moja ocena: 6/10</p> 
