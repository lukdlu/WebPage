---
layout: post
title:  (Nie) jestem Twoim przyjacielem (Nem vagyok a baratod), Węgry 2009
date: 2010-07-15 16:11
author: Łukasz Długajczyk
comments: true
categories: [Recenzje]
---
<p>Jest sobie w Warszawie festiwal, który koncentruje się na scenariuszach filmowych. I dlatego do jego konkursu głównego zapraszane są filmu, w których ten element odgrywa bardzo ważną rolę. Niezmiernie mnie ciekawi, dlaczego do tego konkursu trafił ten węgierski film. Bo twórcy filmu się głośno mówią o tym, że jest od rezultatem improwizacji i scenariusz raczej nie był zbytnim zmartwieniem dla nich. Co bardzo dokładnie widać. Przez ekran przetacza się bodajże 8 równorzędnych bohaterów, którzy łączą się w różne konfiguracje – takie, jakich nie powstydziła by się żadna szanująca się latynoska telenowela. A więc ten z tamtą zdradza inną, która jednocześnie jest telefoniczną kochanką innego. A ten inny jest mężem tamtej pierwszej. Albo odwrotnie. Tak szczerze mówiąc to po kilku informacjach kto z kim, przestaje się tym tematem interesować. Zresztą, pozaseksualne znajomości bohaterów filmu też są dość poplątane, wszyscy wszystkich najwyraźniej znają. Nie sądziłem, że Budapeszt to aż tak małe miasto. </p><p> Oprócz tego, że film jest w dużym stopniu oparty na improwizacji, wiadomo również że sporą część obsady stanowią naturszczycy – w dodatku tacy średnio utalentowani. Więc mamy na ekranie mało zajmującą mieszankę bardzo egzaltowanego aktorstwa z kamiennymi obliczami, których zapewne pozazdrościłby sam Steven Seagal. A podlane jest to wszystko uroczymi wręcz niekonsekwencjami. Najpierw pani przedawkowuje leki, potem pan ją niecnie wykorzystuje, dzwoni po pogotowie – ale nikt się panem nie interesuje. Albo pani podrzuca narkotyki panu, zostawiając multum odcisków, potem odprowadza go na lotnisko. I podaje swoje prawdziwe dane urzędnikowi. Ale po aresztowaniu pana nikt się nią nie przejmuje. No i wisienka na torcie. Jest kilka scen w których operator bardzo się stara by nie pokazać nadmiarowego kawałka golizny, scen w których by ona doskonale pasowała. Można by było to zrozumieć, gdyby nie to, że w połowie filmu, ni w pięć ni w dziewięć, pojawia się naga dziewczyna. Nie za bardzo wiadomo po co i dlaczego – ale jest. </p><p> Wspomniałem coś o operatorze. Przez cały film śledzimy dynamiczną kamerę i ujęcia z „ręki”. Rozumiem że takie było założenie podjęte przy kręceniu tego filmu, ale szybko staje się to męczące, a w niektórych ujęciach, tych bardziej dynamicznych, powoduje, że prawie nic na ekranie nie widać. Łącząc te trzy rzeczy, film bardziej przypomina dokonania jakiś amatorów kina offowego niż „profesjonalny” film. W dodatku film twórców pełnych dobrych chęci, ale niestety posiadających niewielkie umiejętności. </p><p id="ocena"> Moja ocena: 2/10</p> 
