---
layout: post
title:  Droga Molly (Molly's Way), Niemcy 2005
date: 2009-12-08 05:12
author: Łukasz Długajczyk
comments: true
categories: [Recenzje]
---
</p><p>Mam pewien problem z odniesieniem się do tego obrazu. Widać, że jego twórcy  są osobami z zagranicy i dla mnie, w filmie jest trochę za dużo uproszczeń  które ujemnie wpływają na mój odbiór tego filmu. Z drugiej strony patrząc  na ostatnie dokonania naszych rodzimych filmowców takie sztampowe potraktowanie  Śląska wcale nie dziwi. Czytając wypowiedzi osób na zagranicznych portalach  widzę, że inni nie mają takiego problemu, zapewne gdyby Molly przyjechała  do Zagłębia Ruhry czy innych Appalachów to film w moich oczach zgubiłby sporą  część swoich wad.  </p><p> Przedstawienie Wałbrzycha i jego okolic jakby były scenografią do jakiegoś  prequela Madmaxa, opuszczone zakłady przemysłowe, cechownia jakiejś kopalni  nadająca się do porządnego horroru przytłaczają inne miejsca pokazane w filmie  i powodują, że dość ładna okolica zostawia po sobie strasznie pesymistyczne  uczucie. Podobnie przejaskrawiony, tylko że w drugą stronę, jest obraz hotelu  aka domu publicznego w którym zaczyna sprzątać Molly. Jest to robione z dużą  sympatią, przez co widzowi jawi się on jako dość sympatyczne miejsce z fajnymi  ludźmi. Nawet Burdelmama czy pracująca dziewczyna która wrabia Molly w kradzież  okazuje się pod koniec osobą sympatyczną. W ogóle wszyscy ludzie jakich mamy  okazje obejrzeć w tym filmie stanowią bardzo barwną  mieszaninę. Od cyganów  przez kopaczy z biedaszybów po glinę, który nasłuchał się za dużo relacji  z Abu Ghraib.  </p><p> Jest w tym filmie kilka fragmentów które dodają mu uroku, jak taksówkarz  (nawiązanie do...) czy scena spotkania Burdelmamy z córką - w której napięcie  wiszące w powietrzu można aż kroić nożem. Bardzo sympatyczny jest dancing  na który przypadkiem wchodzi Molly - żywcem wyjęty z  Ciechocinka (a przynajmniej  tak dla mnie powinien wyglądać sanatoryjny wieczorek zapoznawczy).  Plusem  tego obrazu jest również jego końcówka. Od początku wiadomo jak zakończy  się poszukiwanie Marcina (więc nie będzie to żadnym spoilerem) i pomimo że  Molly wyjedzie z Polski sama to zakończenie filmu napawa optymizmem, ponieważ  proces poszukiwania ojca jej dziecka ją wzmocnił to poradzi sobie jako samotna  matka - a przecież lęk przed tym był najprawdopodobniej główną przyczyną  wejścia Molly na drogę do Wałbrzycha. </p><p id="ocena"> Moja ocena: 5/10</p>
