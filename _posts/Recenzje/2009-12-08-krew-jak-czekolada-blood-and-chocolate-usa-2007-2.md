---
layout: post
title:  Krew jak czekolada (Blood and Chocolate), USA 2007
date: 2009-12-08 05:07
author: Łukasz Długajczyk
comments: true
categories: [Recenzje]
---
<p>Patrząc na opis filmu widać spore podobieństwa do wcześniejszego o kilka  lat ""Underworld"" - jego producenci najwyraźniej próbują odcinać kupony od  sukcesu i stworzyli obraz bardzo podobny, ale dużo mniej mroczny i krwawy,  w sam raz dla nastolatków w piątkowy wieczór w jakimś multipleksie. I niestety  przez takie podejście ""Krew jak czekolada"" stracił wszystkie zalety swojego  poprzednika. Twórcy filmu zdecydowani się na położenie głównych akcentów  filmu na romans kosztem rozwinięcia wątku watahy wilków trzęsących stolicą  Rumunii. A proces powstawania uczucia pomiędzy Vivien a Aidenem(Hugh Dancy)  jest pokazany strasznie nudno. Szkoda że Agnes Bruckner po ciekawych występach  w ""Dreamland"" czy ""Stateside"" przypomniała sobie, że zaczynała w ""Modzie  na sukces"" i przez cały film włóczy się po ekranie z miną ""Ridge znowu kręci  z Taylor a nie z Brookes"". A może scenariusz przeczytała dopiero po podpisaniu  umowy i stwierdziła raz kozie śmierć.  </p><p> Jedną z rzeczy na które warto się wybrać do kina są efekty specjalne. Sceny  przemiany ludzi w wilki czy też nalepianka Vivien na płomienie w końcówce  filmu wyglądają na tyle sztucznie, że nasz Borch Trzy Kawki był godzien co  najmniej Oskara, co w filmie, jakby na to nie patrzeć pochodzącym z fabryki  snów, trochę dziwi. No, ale jeśli pójdziemy na ten film z nastawieniem na  dobrą zabawę a nie będziemy brać pod uwagę licznych nielogiczności (jeśli  furtka w płocie jest zamknięta to lepiej wejść oknem na drugim piętrze) i  łopatologii stosowanej przez scenarzystów (zgadnijcie w jakiego koloru wilka  zmienia się nasza młoda i niewinna bohaterka), błędów popełnionych przez  scenarzystów (przed przemianą ludzie są ubrani a po nadzy - a zostawianie  ubrań nigdzie nie jest pokazane), to można się nawet dobrze bawić.  </p><p id="ocena"> Moja ocena 6/10</p>
