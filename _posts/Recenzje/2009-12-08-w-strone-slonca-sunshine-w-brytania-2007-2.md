---
layout: post
title:  W stronę słońca (Sunshine), W. Brytania 2007
date: 2009-12-08 05:10
author: Łukasz Długajczyk
comments: true
categories: [Recenzje]
---
<p>Najnowszy film Dannego Boyle'a witany jest u nas dobrymi recenzjami - Monty  dał mu 4/6 a w Wyborczej wręcz napisali, że "". wielbiciele gatunku czekają  na taki film już dobre pół stulecia"". Po wizycie w kinie mam troszkę inne  odczucia, ten film to kupa niemożebna. Autorzy wzięli najbardziej rozpoznawalne  elementy z takich filmów jak ""Odyseja kosmiczna"", ""Solaris"", ""Obcy"" doprawili ""Wzgórza mają oczy 2"", zrobili z tego miazgę i na końcu udekorowali pseudofilozoficznym bełkotem rodem z ""Kodu Leonarda ."". Wyszedł im z tego film który na widzu wzbudza obojętność - problemy z łącznością, bójki załogantów, porypany psycholog, kłopoty ze statkiem, badania rektalne, whatever. Wątpię czy nawet pojawienie się Teda Strikera za sterami by kogoś zainteresowało. </p><p> Od filmu w którym celem załogi statku kosmicznego jest dostarczenie jakiegoś  ładunku pod powierzchnię słońca nie można wymagać zbyt wiele, ale przydałoby  nie częstować widza taką ilością nielogicznych zachowań. Jak na przykład  w scenie wejścia na pokład ""Ikara I"", statku który błąka się od kilku lat  w przestrzeni kosmicznej i którego stan jest nieznany, nasi bohaterowie wchodzą  na pokład otulając twarze kołnierzem swoich bluzek, jakby mogło to ich uratować  w beztlenowej atmosferze. Inny przykładem jest postać fizyka grana przez  Cilliana Murphy'ego, najpierw zostaje wysłany na ryzykowny spacer w kosmos,  potem dowiadujemy się, że jest on niezastąpiony i tylko on może odpalić ładunek,  by w końcu okazało się, że bqcnyravr łnqhaxh cbyrtn an cbqłąpmravh xbafbyv  v cemrxeępravh wrqarw tnłxv. </p><p> Chyba jedynym godnym docenienia elementem filmu jest scenografia. Statek  kosmiczny ( a w szczególności jego ładunek wraz z osłoną termiczną) robi  wrażenie, podobnie jak  mocno odrealnione skafandry kosmiczne. A jakby na  to nie patrzeć to troszkę za mało by film komukolwiek polecić. No ale jeśli  ktoś przez pomyłkę się zaplącze na seans ""W stronę słońca"" to niech trzyma  w pogotowiu okulary przeciwsłoneczne - kilka razy słońce pojawia się w sporym  zbliżeniu, a projektory kinowe mają sporą jasność. </p><p id="ocena"> Moja ocena 2/10</p>
