---
layout: post
title:  Merida Waleczna (The Brave), USA 2012
date: 2012-08-22 06:36
author: Łukasz Długajczyk
comments: true
categories: [Recenzje]
---
<p>Dotychczas każdy film sygnowany przez wytwórnię Pixar należało w ciemno obejrzeć, bo była zawsze to gwarancją świetnej zabawy, ciekawej historii i świetnej animacji.  Czy udało się podtrzymać tą serię? Do końca nie jestem przekonany. Owszem, to wciąż jest film wysokiej próby i na pewno warty jest obejrzenia. Ale czegoś mu brakuje – nie do końca potrafię to zdefiniować, ale zdecydowanie bardziej czas mi się dłużył i chyba nie odczuwam potrzeby obejrzenia tego filmu w przyszłości jeszcze raz.  </p><p> Zdecydowanie bardziej pasowałby on do stajni Disneya – Merida to przecież kolejna z długiej linii księżniczek będącymi typowymi przedstawicielkami baśniowych postaci z disnejowskiego światka. To szkocka kuzynka Mulan czy Arielki – równie urocza co twarda kiedy trzeba. Zresztą, cała opowiadana tutaj historia mogłaby być rodem z klasycznej animacji. Mamy tutaj złą czarownicę, stereotypowych króla i królową, są jacyś zwierzęcy pomocnicy. Jest troszkę straszno, dużo bardziej śmieszno. A na koniec serwuje nam się dość banalny morał. I wszyscy żyją długo i szczęśliwie po pewnych łatwo przewidywalnych przygodach. </p><p> Szkoda troszkę tej wtórności fabuły, gdzie na dobrą sprawę Pixar nie zaproponował widzom niczego nowego. Wcześniejsze filmy potrafiły pomimo opowiadania starych jak świat historii robić to w bardziej lub mniej oryginalny sposób – tak że aż się chciało dowiedzieć jak rozwinie się fabuła i jakie przygody zaliczą nasi bohaterowie. Tutaj tego nie ma. Akcja idzie jak po sznurku,  kolejne etapy „dojrzewania” tytułowej bohaterki musimy przejść i nie ratują nas momenty komicznego  oddechu. Bo one też są pójściem na łatwiznę. Postać królowej, sztywnej i zasadniczej jest samograjem, tak samo zresztą jak 3 małych rozrabiaków. Zresztą, dużo częściej pojawia się tu humor mocno niewyrafinowany – jak nagość czy fizjologia – niż potrzeba. Cóż, najwyraźniej nawet Pixarowi się zdarzają filmy średniodobre… </p><p> Jedynym elementem, do którego nie można mieć żadnych zarzutów, to jest strona techniczna. Co chyba nikogo nie dziwi, bo jednak o to w dobie dzisiejszych komputerów jest dość łatwo. Świetnie animowana jest duża rudych loków głównej bohaterki – ponoć napisano do tego specjalne oprogramowanie. Podobnie wysokiej klasy są obrazki wodne. Czyli te 2 rzeczy które najtrudniej jest uzyskać w animacji – zarówno komputerowej, jak i tradycyjnej. Tutaj w końcu udało się to uzyskać. Szkoda, że przy okazji te techniczne cacuszko straciło duszę… </p><p id="ocena"> Moja ocena: 6/10</p> 
