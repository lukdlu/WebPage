---
layout: post
title:  Sugar Man (Searching for Sugar Man), Szwecja  W. Brytania 2012
date: 2013-06-11 11:47
author: Łukasz Długajczyk
comments: true
categories: [Recenzje]
---
<p>Całkiem sympatyczny film dokumentalny, który zewsząd zbiera pochwały. Potrafię to zrozumieć, chociaż aż tak bardzo on do mnie nie przemawia. Ale ogląda się go z przyjemnością, wychodzi sie z seansu podbudowanym - czego więcej można chcieć od dokumentu? Narzekam, bowiem można spokojnie zauważyć troszkę dziur w opowiadanej historii, parę wątków aż się prosi o głębsze prześledzenie - ale ogólnie nie jest źle.  </p><p> Swoją drogą, jest to też przeżycie mocno nostalgiczne. Bo w dzisiejszym świecie nie ma już szans na takie piękne historie. Nie ma już prawie czegoś takiego jak prywatność czy też anonimowość - wszystko co tylko jest opublikowane można prędzej czy później odnaleźć gdzieś w otchłaniach globalnej wioski. I nie ma już miejsca na taką historię, w której ktoś znika na wiele lat. Tak samo jak już nie ma anonimowych artystów,  każdy z nich ma swoją stronę, każdy z nich udzielił wielu już wywiadów - i co najważniejsze - każdy z nich ma swojego agenta, który pilnuje planowego wpłacania tantiem na konto. </p><p> Swoją drogą, to taka romantyczna historia, w której za artystę - wróć - za Artystę mówi tylko jego Dzieło, nic więcej. Nie ma miejsca na odzieranie z mrocznej aury tajemniczości. Wszystko to co dowiemy się o Twórcy, jest interpretacją słów jego piosenek. I piękne jest to, że w filmie możemy zobaczyć konfrontację owoców tej ludzkiej wyobraźni z prozą rzeczywistości. I to chyba są najpiękniejsze chwile tego filmu. Jak widzimy jak mroczne słowa piosenek momentalnie wzbudzają równie barwne jak i kolorowe wizje losów artysty - ale też jak szare w porównaniu z rzeczywistością. Rzeczywistością, w której Twórca, czyli Rodriguez, żyje sobie szczęśliwie gdzieś w Detroit, nie mając prawie nic - poza rodziną i kilkoma znajomymi, ciesząc się fizyczną pracą i nie narzekając na swój los. Ale widzimy jak ze spokojem reaguje na swój gigantyczny sukces. Ot, normalna kolej rzeczy...  </p><p> Kurczę, chyba zazdroszczę troszkę takiego podejścia do świata... </p><p id="ocena"> Moja ocena: 6/10</p> 
