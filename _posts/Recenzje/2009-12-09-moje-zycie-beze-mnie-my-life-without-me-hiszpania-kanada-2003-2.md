---
layout: post
title:  Moje życie beze mnie (My life without me), Hiszpania  Kanada 2003
date: 2009-12-09 01:57
author: Łukasz Długajczyk
comments: true
categories: [Recenzje]
---
<p>""Moje życie beze mnie"" jest drugim filmem Isabel Coixet jaki możemy w ostatnim  czasie oglądać na ekranach naszych kin. Podobnie jak ""Życie ukryte w słowach""  jest to kameralny dramat którego główną siłą są postacie. Reżyserce i jednocześnie  autorce scenariusza udało się uniknąć łzawego sentymentalizmu czy zbytniego  epatowania chorobą, która rozwija się jakby w tle, przypominając się tylko  z rzadka. Historia godzenia się ze światem i umierania Ann pokazana jest  w przepiękny sposób, który powoduje, że mimo ponurej tematyki, widz wychodzi  z seansu podniesiony na duchu - śmierć może jest i straszna, ale nie należy  siedzieć i płakać z tego powodu, tylko trzeba cieszyć się każdym dniem, który  jest nam dane przeżyć.  </p><p> Dużym atutem są epizodyczne postaci, takie jak lekarz mający problemy z mówieniem  pacjentom gorzkiej prawdy czy też siedzący w więzieniu ojciec bohaterki,  grany przez Alfreda Molinę, dodają filmowi pewnego uroku i podkreślają grę  Sarah Polley w tytułowej roli. Pokazuje ona w bardzo wiarygodny sposób proces  wychodzenia Ann z uśpienia, w jakim dotychczas żyła, powoduje że widz ze  zrozumieniem podchodzi do poszczególnych punktów z jej listy - nawet tych  wątpliwych moralnie (zdrada męża czy rozkochanie w sobie faceta z pełną świadomością  jak to uczucie się skończy). Szkoda, że przyszło nam czekać na ten obraz  aż cztery lata, spowoduje to, że film przejdzie przez nasze ekrany bez większego  echa. A jest to film który zdecydowanie warto obejrzeć. </p><p id="ocena"> Moja ocena: 8/10</p>
