---
layout: post
title:  Duchy Goi (Goya's ghosts), Hiszpania 2006
date: 2009-12-08 07:25
author: Łukasz Długajczyk
comments: true
categories: [Recenzje]
---
<p>Na film wybierałem się z mieszanymi uczuciami, spowodowanymi jego radiową  reklamą. Obraz, który nie jest jakimś amerykańskim produkcyjniakiem dla zjadaczy  popcornu nie powinien się raczej reklamować słowami ""laureatka Złotego Globu,  Natalie Portman, naga i bezbronna..."", bo jeszcze jakiś pryszczaty nastolatek  się nań wybierze i się srodze zawiedzie. Nie dość, że jej dublerka niczego  ciekawego nie pokazuje, to film jest dość sporym rozczarowaniem jak na dzieło  twórcy takich filmów jak ""Lot nad kukułczym gniazdem"", ""Amadeusz"" czy nawet  ""Człowiek z księżyca"".  </p><p> Milos Forman w wywiadach udzielanych przy okazji promocji tego filmu mówił,  że zainteresowały go w tej historii paralele z historią naszego regionu po  II wojnie światowej. Dla mnie się one wydają mocno naciągane. To, że rewolucja  pożera własne dzieci jest powszechnie wiadomo, a ludzi zmieniających poglądy  w zależności od koniunktury jest wszędzie pełno. Więcej nawiązań do współczesności  w tej historii już raczej nie ma. A może są przesłaniane przez nieścisłości  czy tej nielogiczności w fabule. Wnx snxg żr j pmnfvr xbńpbjrw rtmrxhpwv  Varf avr wrfg yvapmbjnan cemrm jmohembal głhz, tql gnx łbcngbybtvpmavr cbxnmhwr,  żr zn qmvrpxb mr fxnmnńprz. Pml grż cbfgęcbjnavr bwpn Yberamb jborp avrw  v wrw póexv - zbtą zh mnfmxbqmvć, n avr ceóohwr vpu mnovć glyxb hfhjn m ""jvqbxh"". </p><p> Zdjęcia są sporym atutem filmu, najwidoczniej tak samo uważali twórcy, ponieważ  kilka scen służy tylko i wyłącznie do zademonstrowania tej zalety, jak kilkuminutowe przedstawienie procesu tworzenia litografii. Zaczynając od przygotowania blachy po odbicie gotowego obrazu na papierze. Piękna scena, tylko kompletnie niepasująca do niczego. Są również w filmie świetne momenty, jak prezentacja portretu królowej na koniu parze monarszej. Brzmi w tym momencie taka muzyczka, że przez moment zacząłem się rozglądać, czy nie pojawią się gdzieś rybałci od Sir Robina z ""Monty Pythona i Świętego Graala"".  Nie wiem czy było to  działanie celowe, ale efekt wyszedł znakomity. Jednak największym atutem  filmu jest Natalie Portman jako Ines po wyjściu z kazamat Inkwizycji. Pomimo  licznych  słabości filmu, to dla niej samej, połączonej z mocną charakteryzacją,  warto się wybrać na ten film do kina.  </p> Moja ocena: 5/10</p>
