---
layout: post
title:  Holy Motors, Francja  Niemcy 2012
date: 2013-01-15 03:36
author: Łukasz Długajczyk
comments: true
categories: [Recenzje]
---
<p>Na pewno jest to bardzo oryginalny film, który nieczęsto jest widywany na ekranach kin – szczególnie naszych. Powiem więcej, bardziej by ten obraz pasował do galerii w Zachęcie czy innej MS^2 niż do „normalnego” kina. Nie jest to bowiem danie do którego przyzwyczajony jest przeciętny zjadacz popcornu. Nie ma tutaj czegoś takiego jak fabuła, poszczególne epizody powiązane są ze sobą tylko i wyłącznie przez głównego bohatera – za każdym razem w zupełnie innym wcieleniu. </p><p> Na pewno nie można odmówić twórcy wyobraźni i umiejętności. Sposób w jakim w każdej z opowieści przeobraża się główny bohater, jak dana historia jest opowiadana pokazuje że twórca miał dokładny pomysł na swój film i z jak żelazną konsekwencją wprowadzał go w życie. Pokazuje też, jak dużymi umiejętnościami charakteryzuje się twórca. Bo nie jest tak łatwo opowiedzieć w krótkim czasie zupełnie nowy wszechświat i na dodatek zrobić to tak, by będąc odrębnym, był jednocześnie w pewien sposób spójny z innymi opowieściami.  </p><p> Przyjęty w tym filmie sposób opowiadana, tak nierealny i zakrzywiony powoduje że nie ma potrzeby zastanawiać się nad logiką opowieści i dzięki temu można potraktować seans jak  seans odprężający. Bo i owszem, można próbować doszukiwać się nawiązań do innych dzieł kinematografii, można próbować szukać ukrytych znaczeń i metafor. Ale też można spróbować cieszyć się tym, co widzimy na ekranie i na podziwianiu zręczności twórcy.  No i z niecierpliwością oczekiwać na kolejny epizod z długiego i pracowitego dnia głównego bohatera. </p><p> Ale trzeba wyraźnie przestrzec przed seansem, że nie jest to film dla widzów lubiących uporządkowanie i oczekujących jakiegoś większego powiązania pomiędzy poszczególnymi scenami filmu. No i chyba średnio się on nadaje jako podkład do konsumpcji przekąsek oferowanych przez kinowe bufety… </p><p id="ocena"> Moja ocena: 6/10 </p> 
