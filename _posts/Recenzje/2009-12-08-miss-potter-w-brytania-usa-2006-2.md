---
layout: post
title:  Miss Potter, W. Brytania / USA 2006
date: 2009-12-08 05:08
author: Łukasz Długajczyk
comments: true
categories: [Recenzje]
---
<p>""Miss Potter"" jest typowym filmem biograficznym, którego jedynym zadaniem  jest pokazanie że "" wielkim poetą był"". I z tego zadania się dobrze wywiązuje.  Ale takie podejście niestety  powoduje że obraz jest niczym zwierzątka malowane  przez bohaterkę, ładne i milusie lecz na dłuższą metę mdłe i niezbyt ciekawe.  Oczywiście wszystkie elementy biografii mogące wzbudzać kontrowersje zostały  odpowiednio wygładzone (trzydziestoośmioletnia panna to nawet dziś brzmi  średnio, więc trzeba ją o kilka lat odmłodzić, itd.). A szkoda, bo czytając  notki biograficzne można było ostrzyć sobie zęby na niektóre bardziej ekscentryczne zachowania pisarki - Renee Zellweger z liściem rabarbaru na głowie, to byłoby  coś. </p><p> Film ten wyreżyserował Chris Noonan, twórca ""Babe - świnki z klasą"", po jedenastoletnim milczeniu. Taki długi okres rozbratu z kinem niestety mu zaszkodził, ""Miss Potter"" nie ma wiele wspólnego z wcześniejszym dziełem kina familijnego. Brak jej lekkości i humoru jakie płyną z przygód świnki która chciała być psem, obraz można pomylić z typową produkcją Hallmarku czy innego Lifetimu.  Zapewne biografię angielskiej pisarki czeka ten sam los jaki spotkał ""arcydzieła"" naszej kinematografii, takie jak ""Pan Tadeusz"" czy ""Przedwiośnie"", czyli katowanie kolejnych pokoleń uczniów w szkołach (na szczęście brytyjskich). A ci, którzy szkołę już mają za sobą niech lepiej poczekają aż pojawi się w telewizji, bo dużego ekranu chyba nie jest wart. </p><p id="ocena"> Moja ocena: 5/10</p>
