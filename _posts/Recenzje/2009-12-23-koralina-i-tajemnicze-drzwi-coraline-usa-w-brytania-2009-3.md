---
layout: post
title:  Koralina i tajemnicze drzwi   (Coraline), USA / W. Brytania 2009
date: 2009-12-23 08:49
author: Łukasz Długajczyk
comments: true
categories: [Recenzje]
---
<p>Jeden z wielu trafiających ostatnio do naszych kin filmów animowany, które adresowane są w równiej mierze do dzieci, jak i rodziców. Ale wyróżnia się ona z tej całej masy kilkoma rzeczami. Po pierwsze, oparta jest na bardzo dobrej literaturze, czyli książce Neila Gaimana. A po drugie, nie jest to kolejna animacja wyczarowana na ekranach i procesorach komputerów – tylko zrealizowana metodą poklatkową. Co mocno ją wyróżnia na tle przesłodzonej i cukierkowej konkurencji.</p><p> Chociaż do końca nie jestem pewien, czy jest to animacja skierowana do małych widzów. Dla tych najmłodszych na pewno jest za straszna, szczególnie sceny z pokazywaniem przez Inną Matkę swojej prawdziwej twarzy mogą zaowocować koszmarami. Natomiast starsze dzieci taka mocno moralizatorska historia może nie zainteresować. Teraz kino oferuje więcej głośniejszych, bardziej wybuchowych produkcji niż ta – a i oni wolą żywszą akcję. Tylko dorośli, którzy potrafią docenić piękno techniczne filmu będą się dobrze bawić.</p><p> Sam początek przygody bohaterki po drugiej stronie drzwi, jak również kilka późniejszych scen stanowi ucztę dla oczu. Wręcz użyłbym tutaj słowa orgia. Przepiękne kolorowe obrazy w których realizatorzy wręcz przechwalają się swoimi możliwościami atakuje nas ferią barw i ilością szczegółów. Tak jak scena występu cyrku skaczących myszy – połączenie bardzo dynamicznej akcji, wraz z muzyką powoduje niezapomniany efekt. </p><p> Niestety, sama filmowa opowieść ma troszkę źle rozłożone akcenty. Najpierw otrzymujemy, po krótkim wstępie w świecie realnym, bardzo szybka i żywą akcje pozwalająca nam poznać inny świat. I w momencie w którym opowieść powinna jeszcze przyspieszyć, czyli ucieczka Coraliny z innego świata, zaczyna tempo siadać i akcja zwalniać by ledwo dotoczyć się do finiszu. I nie było to tylko moje wrażenie sądząc po ilości ziewnięć jakie było słychać w kinie. A przecież jest to fragment opowieści który powinien bardzo żywo przemawiać do widzów i trzymać ich na brzegach ich foteli… A tym czasem widz serka na zegarek i czeka na koniec. Wydaje mi się, że filmowi by dobrze robiło skrócenie o jakieś 10-15 minut, i podanie wydarzeń w jeszcze bardziej skoncentrowanej formie.</p><p id="ocena">Moja ocena: 6/10</p>
