---
layout: post
title:  300, USA 2006
date: 2009-12-08 07:23
author: Łukasz Długajczyk
comments: true
categories: [Recenzje]
---
</p><p>Szedłem do kina ze sporymi nadziejami rozbudzonymi przez dobre czy wręcz  entuzjastyczne opinie prezentowane na grupie. No i u mnie w podsumowaniu  roku 2007 ""300"" wystąpi. Nie wiem czy na pierwszym miejscu, ale na pewno  w trójce największych rozczarowań roku. Niestety, ale nie miąłem przyjemności  czytać komiksu Franka Millera, wiec nie wiem które wady są ""zasługą"" filmowców,  a co straciło swoje zalety po przeniesieniu na ekran. Zacznijmy od rzeczy,  które nie mogą mieć wpływu na ocenę filmu - bo w końcu to bardziej fantasy  niż historia - ale trochę mnie denerwowały podczas seansu. Ja wiem, ze dla  przeciętnego zjadacza popcornu z Iowa czy Kansas historia zaczyna się cos  kolo 1776 roku , ale mnie osobiście wynudził i wprawił w niezbyt przyjazny  nastrój wstęp do filmu w którym dowiadujemy się jak to w tej Sparcie wychowywano  dzieci - po kiego grzyba ta cala sekwencja? Idąc dalej, w rozmowie ze Spartanem  wyprostowanym inaczej Leonidas tłumaczy mu dlaczego nie może pozwolić mu  na walkę wśród rodaków w szyku i jak on jest ważny, po czym w bitwie przeważnie  z niej nie korzysta. A juz w ostatniej scenie filmu taktyka walki greckiej  piechoty to ""kupą mości Panowie"" a nie falanga, która przynosiła im zwycięstwa.  Juz nie mówiąc o piekle, które namiętnie wspomina Leonidas, bo tego nawet  tłumacz nie miał cierpliwości zgodnie przełożyć... </p><p> No ale wracając do oceny filmu a nie zgodności historycznej. Fabuły w filmie  brak - jest to tylko 2 godzinna nawalanka z krótkim preludium i jeszcze skromniejszym  epilogiem przerywana kilkoma scenkami przedstawiającymi walkę królowej z  pewnym równie sprzedajnym co wpływowym członkiem spartańskiej Rady. Same  sceny ucinania kończyn i dorzynania staja się lekko monotonne po kilku czy  kilkunastu minutach i od jatek prezentowanych przed wielu laty przez Johna  Rambo czy innego Schwarzeneggera różni się tylko nadmiernym użyciem zmniejszonej  lub zwiększonej ilości kręconych klatek na sekundę. Autor muzyki tez się  za bardzo nie postarał - jak się bija na ekranie to słychać rockowa nawalankę  w tle, czyli tak jak schematyczna ścieżka dźwiękowa powinna wyglądać. Jak  to ktoś juz wcześniej zauważył, prawie każda kwestia wypowiadana z ekranu  aż ocieka patosem i po usłyszeniu kilku widz się zaczyna rozglądać czy gdzieś  w tle nie łopocze gwieździsty, tfu, spartański sztandar z Tobey Maguirem  przyczepionym do masztu... </p><p> Tak wiec ""300"" nie jest filmem na który warto poświęcić dwie godziny z życiorysu. Są o wiele ciekawsze ekranizacje komiksów, żeby wspomnieć o ""Sin City"", jest tez lepszy obraz o nawalance w czasach starożytnych, i w nim również główny bohater tuz przed śmiercią ma wizje buszowania we zbożu (ciekawy zbieg okoliczności, nieprawdaż ?). A jak juz ktoś chce pooglądać film o bitwie w wąwozie termopilskim to niech zobaczy ""300 spartan"" z 1962 (który inspirował Franka Millera do narysowania komiksu) - jest conajmniej o klasę lepszy. </p><p id="ocena"> Moja ocena 3/10.</p>
