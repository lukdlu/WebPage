---
layout: post
title:  Parnassus (The Imaginarium of Doctor Parnassus), W. Brytania 2009
date: 2010-01-14 07:32
author: Łukasz Długajczyk
comments: true
categories: [Recenzje]
---
<p>Film, który znany jest bardziej z tego co się działo wokół niego niż z tego co się dzieje w nim. A szkoda. Bowiem jest w nim wszystko to, co jest najlepsze w twórczości Terry’ego Gilliama, czyli ogromna wyobraźnia połączona z obserwacją ludzkich pragnień. W dodatku w pełni wykorzystująca możliwości jakie daje współczesna kino połączone z grafiką komputerową. To że twórca tego filmu ma wyobraźnie, którą mało co ogranicza, wiedzieliśmy już wcześniej – czego najlepszym przykładem były „Przygody barona Munchhausena”. Tutaj ta wyobraźnia jest – dzięki magicznemu lustru – podniesiona do jeszcze wyższego poziomu. Oglądając to, co jest w głowach osób które odwiedzają tą tajemniczą krainę – czasem ciężko jest pamiętać o tym by nie gapić się z wrażenia z otwartymi oczami. Swoją drogą ciekawe, co mógłby nam wyczarować Terry Gilliam, gdyby dysponował „prawdziwym” budżetem – a nie, dość średnim jak na standardy współcześnie nasyconego efektami filmu,  45 mln dolarów…</p> <p> Pisząc o „Parnassusie” nie można nie wspomnieć o „sprawcy” tego całego zamieszania czyli o Heath Ledgerze. W myśl zasady, która powiada, że o zmarłych się mówi dobrze albo wcale – jego dwie ostatnie role, czyli Joker w Batmanie i Tony’ego w tym filmie – są wychwalane bardzo mocno i wręcz uważane za największe atuty tych filmów. Już przy pisaniu o filmie Nolana wspominałem, że owszem postać Jokera jest zagrana bardzo dobrze, ale w porównaniu z groteskowym Nicholsonem – gra w niższej lidze. Tutaj musze powiedzieć że jest dość podobnie. Grana przez niego postać jest przekonująca, interesująca i jednocześnie pociągająca. Czyli taka jaka powinna być postać oszusta. Ale jednocześnie, w porównaniu z trójką Law, Farrell i Depp – nie aż tak bardzo… Zapewne wynika to z tego, iż trójka grająca w zastępstwie może sobie pozwolić na dużo bardziej wyraziste środki, gra bowiem w świecie wyobraźni w której granie na pograniczu brawury doskonale pasuje. „Rzeczywisty” Londyn jest troszeczkę mniej wdzięcznym terenem do zabłyśnięcia.</p><p>  Cały film jest „skradziony” przez Toma Waitsa. Jego diabeł jest dokładnie taki jaki powinien być. To znaczy wieloznaczny. Zły do szpiku kości i jednocześnie kuszący i pociągający. Wszędzie gdzie się pojawi, wygląda na lekko niedopasowanego do rzeczywistości – ale też pokazuje, że to rzeczywistość powinna być dopasowana. No i ten głos… Taki który nie tylko sprowadzi świętego na złą drogę – ale i sprzeda nam kompletnie niepotrzebne ubezpieczenie od stracenia duszy. Naprawdę – jest to jedno z największych atutów tego filmu.</p><p id="ocena"> Moja ocena: 7/10</p> 
