---
layout: post
title:  Zero, Polska 2009
date: 2009-12-30 05:45
author: Łukasz Długajczyk
comments: true
categories: [Recenzje]
---
<p>Reżyserowi gratuluję udanego podejścia do pobicia rekordu ilości postaci pierwszoplanowych w filmie. A publiczności współczuję straconego czasu. Jest to dobra wprawka w tworzeniu interesujących bohaterów, ale jednocześnie mało wciągający film. Co chwilkę pojawiają się na ekranie nowe osoby, które po kilku scenach znikają, by powrócić znowu na chwilkę – lub nie – w dalszej części filmu. Te chwile kiedy oglądamy ich na ekranie zapowiadają dość interesującą historię, ale tylko zapowiadają. Bowiem tak szybko jak tylko zdążymy się zainteresować, znika nam ta postać z oczu. A przecież całkiem interesujący film mógłby powstać z historii rodziny barmana-przestępcy czy też pijaka granego przez Cezarego Kosińskiego. A tutaj po nastej postaci przewijającej się przez ekran traci się zainteresowanie kolejnymi meandrami scenariusza. Szczególnie że twórca zamiast powoli łączyć te wszystkie wątki w miarę trwania filmu woli się zadowolić wyjaśnieniami na poziomie „ruch motyla tu – huragan tam”. Równie dobrze można by nakręcić film o mojej znajomości z papieżem, w końcu dzieli nas tylko 6 stopni oddalenia... </p><p> Innym potraktowanym mocno pobieżnie elementem jest przemiana niektórych z bohaterów filmu, jakie możemy obserwować w końcowej części filmu. Niby coś za tą zmianą przemawia – ale wcześniej widz był przyzwyczajany do kompletnie innego zachowania bohaterów. I jakieś dość błahe zdarzenie – jak np. muzyczka z zabawki dziecka – nie powinna nic tutaj zmienić. Najlepiej widać to w wspomnianej wcześniej historii pijaka granego przez Cezarego Kosińskiego. Nie wiadomo dlaczego wnxnś xbovrgn m avz vqmvr qb zvrfmxnavn, żban fvę cemrjenpn – v antyr cemrfgnwr cvć v zlśyv b żbavr... </p><p> Szkoda też, że wikłając tą bardzo skomplikowaną historię tylko czasem twórca pamięta o szczegółach. Jak na przykład rzecz najbardziej oczywista. Przez cały film aktorzy poruszają się samochodami o jednej rejestracji (tylko nie pytajcie mnie dlaczego wszyscy pochodzą z dolnośląskiego, jak film był kręcony w Łodzi i Warszawie) – i w niektórych ujęciach wszystkie samochody mają takie rejestracje. Ale w innych już tylko posiada takową auto jednego z bohaterów. I nie są to jakieś znaczące momenty dla opowieści. Ot, w danym momencie się twórcom o tym przypomniało.... </p><p> No i dlaczego układając te puzzle w głowie widzów autor posuwa się do kilku komicznych scenek, które oparte są na bardzo niskim poczuciu humoru – i niezbyt pasują do poważnego i dość smutnego ogólnego tonu opowieści. Chyba, że pies liżący walające się po podłodze dildo pasuje do tematu skrobanek czy też jazdy na podwójnym gazie.  </p><p> Jednocześnie do kin wchodzi film „Granice miłości”. Który też za pomocą wielowątkowej opowieści próbuje nam opowiedzieć parę ludzkich historii. I też jest to film debiutanta. Nie jest to jakieś arcydzieło, ale kawałek w miarę solidnego kina. Tam przynajmniej nie próbuje twórca pokomplikować wszystkiego na siłę, by pokazać że zdolny z niego filmowiec – tylko coś próbuje opowiedzieć...</p><p id="ocena">Moja ocena: 4/10</p>
