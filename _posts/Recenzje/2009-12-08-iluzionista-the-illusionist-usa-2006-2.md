---
layout: post
title:  Iluzionista (The Illusionist), USA 2006
date: 2009-12-08 05:11
author: Łukasz Długajczyk
comments: true
categories: [Recenzje]
---
<p>W krótkim okresie czasu mamy okazje oglądać na ekranach naszych kin dwa filmy  których głównymi bohaterami są prestidigitatorzy - ""Prestiż"" i ""Iluzjonista"".  Z tego pojedynku obronna ręką wychodzi ten ostatni. Christopher Nolan stworzył  film w którym akcja służy tylko i wyłącznie do mylenia widza i gdy wreszcie  uda się dotrwać do zakończenia to okazuje się że była to tylko sztuka dla  sztuki. Natomiast Neil Burger opowiada w swoim filmie dość ciekawą historię.  O ile sama historia miłosna jest dość typowa i jej zakończenia można się  łatwo domyśleć, to oglądanie trójkąta Eisenhaim - Uhl - Leopold i sposobu  w jaki ten ""zły"" zostanie przechytrzony jest czystą przyjemnością. Szczególnie  ciekawa jest rola Edwarda Nortona, który w miarę trwania filmu ma coraz mniej  dialogów a coraz więcej gra gestem bądź spojrzeniem.   </p><p> W przeciwieństwie do ""Prestiżu"", który zajmował się kuglarstwem, w ""Iluzjoniście"" mamy do czynienia z magią. Co prawda niektóre ze sztuczek są wyjaśnione widzom - moje zdziwienie wzbudziła przeczytana na imdb.com informacja że trik z drzewkiem pomarańczy jest możliwy do wykonania - ale te najważniejsze dla fabuły nie są odzierane przez autorów z całego romantyzmu.  Nastrój filmu  jest również budowany przez zdjęcia i przy wykorzystaniu pięknej muzyki Philipa  Glassa, który (IMHO) dorównuje swoim wcześniejszym osiągnięciom z ""Naqoyqatsi""  czy ""Kundun"". </p><p> W ""Iluzjoniście"" nie zabrakło oczywiście kliku drobnych wad. Mi osobiście  przeszkadzało łopatologiczne wytłumaczenie całej intrygi w zakończeniu, nie  była ona aż tak skomplikowana by przeciętny zjadacz popcornu nie mógł jej  rozszyfrować. Dodatkowo całe to wyjaśnianie dokonywane jest w przebitkach  na inspektora Uhla, który cieszy się jak głupi do sera, co daje dość komiczny  rezultat. Reasumując jest to kawał solidnego kina rozrywkowego, które nie  ma ambicji bycia arcydziełem, a tylko pozwalać na miłe spędzenie dwóch godzin. </p><p id="ocena"> Moja ocena: 7/10</p>
