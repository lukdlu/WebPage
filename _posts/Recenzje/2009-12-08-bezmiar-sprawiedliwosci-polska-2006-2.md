---
layout: post
title:  Bezmiar sprawiedliwości, Polska 2006
date: 2009-12-08 07:26
author: Łukasz Długajczyk
comments: true
categories: [Recenzje]
---
<p>Dawno nie mieliśmy okazji oglądać polskiego filmu z gatunku dramatu sądowego.  Tym większa radość, że jest to kolejny w ostatnim czasie krajowy obraz prezentujący solidny poziom. Wiesław Saniewski, reżyser i scenarzysta w jednej osobie, opowiada historię procesu nie opowiadając się po żadnej ze stron i zachowując pewien chłodny obiektywizm, pozwalając widzowi zdecydować czy oskarżony rzeczywiście popełnił tą zbrodnie o którą jest oskarżony, czy też była to pomyłka sądu. Każda z trzech pokazanych historii pozwala w coraz większym stopniu poznać  wydarzenia, które doprowadziły do śmierci dziennikarki i manipuluje oceną  widza wobec winy skazanego. </p><p> Obraz polskiego wymiaru sprawiedliwości jaki wyłania się z tego filmu niestety  nie napawa zbytnim optymizmem. Policjanci nie potrafią porządnie zabezpieczyć  miejsca popełnienia przestępstwa, dowody gdzieś giną a biegli są dyspozycyjni  wobec prokuratury. Najgorsze jest to, że przedstawione przywary naszej temidy  i organów ścigania korespondują ze scenkami codziennie oglądanymi w telewizji:  prokuratorem generalnym wydającym wyrok przed orzeczeniem sądu czy Policją  aresztującą sylwestrowego nożownika tylko po to by po przewiezieniu przez  całą Polskę go wypuścić. Widząc taki bezmiar niesprawiedliwości przedstawiona  w filmie motywacja takiego a nie innego wyroku jest prawdopobna - fxnmnavr  mn mnoówfgjb orm qbjbqój glyxb qyngrtb żr fęqmvrzh xbpunaxn avr pupvnłn qnć.  </p><p> Mimo wielu zalet nie jest to obraz bez wad. To, że młody prawnik przekona  się do prawa i będzie chciał odkryć co naprawdę zdarzyło się tamtej nocy,  wiadomo od początku i ostatnie sceny (dziejące się ""rok później"") są potrzebne  chyba tylko po to, by pokazać łysego Artura Barcisia (świetna rola w tym  filmie). Podobnie ma się sprawa ze sceną pomiędzy Danutą Stenką a Janem Fryczem  kopiującą restauracyjną scenę z ""Kiedy Harry poznał Sally"". Spowalnia akcję  i powoduje zgrzyt w toczącym się cały czas w ponurym nastroju obrazie. Rażą  również zastosowane stereotypy - skoro Wilczek jest stary i zgorzchniały  to musi chlać wódę, jeśli jest przyjęcie u biskupa to musi być iście bizantyjski  przepych itp.  </p><p> A tak swoją drogą ciekawe, parafrazując słowa Franza Mauera, że czasy się  zmieniają, a posłowie wciąż o aborcji... </p><p id="ocena">  Moja ocena 6/10</p>
