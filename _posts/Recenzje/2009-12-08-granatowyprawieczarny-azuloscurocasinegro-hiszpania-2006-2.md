---
layout: post
title:  GranatowyPrawieCzarny (Azuloscurocasinegro), Hiszpania 2006
date: 2009-12-08 07:22
author: Łukasz Długajczyk
comments: true
categories: [Recenzje]
---
<p>Wbrew opisowi filmu, który zapowiada smutny i depresyjny obraz, oglądamy  śmieszną tragikomedie o dojrzewaniu. Główny bohater zatrzymał na etapie niemego  zaakceptowania świata wokół niego - kiepskiej posady i dziewczyny, z która  boi się bliżej związać, sądząc ze jest trochę z innej bajki i jak tylko to  sobie uświadomi to go rzuci. Towarzyszem tej marnej egzystencji jest jego  najlepszy przyjaciel Israel, którego dojrzewanie do odkrycia własnej homoseksualności jest chyba najlepszym wątkiem w filmie. Historia ""trójkąta"" pomiędzy nim, jego ojcem i ich masażystą jest najlepszym przykładem jak można dość ciężki  gatunkowo temat pokazać w lekki sposób.   </p><p> Najważniejszym wątkiem filmu jest jednak relacja pomiędzy Jorge jego bratem  Antonio i poznaną przezeń w wiezieniu Paula. Z pewnych powodów najważniejsze  dla Pauli jest jak najszybsze zajście w ciążę. Wkrótce okazuje się, że niezbędna  do tego będzie pomoc znajdującego się na wolności Jorge. Ich spotkania podczas  wizyt intymnych stanowią również spory atut filmu. Reżyserowi udało się pokazać  przebudzenie głównego bohatera z marazmu w dość wiarygodny sposób i jednocześnie  uniknął banału jakim mogło się skończyć pokazanie kilku takich widzeń - 2  osoby, 1 godzina czasu, zamknięte pomieszczenie i jeden cel.  </p><p> Oczywiście nie jest to film bez wad. Postać Antonia jest trochę za bardzo  przerysowana. Jego miotanie się wobec spełniającego, hmmm, ""braterski"" obowiązek  Jorge jest troszkę denerwujące. Podobnie odczuwa się zachowanie Natalii,  miota się pomiędzy byciem koleżanką a dziewczyna, są momenty w których pokazuje  że na nim jej zależy ale w końcówce filmu rozstanie nie sprawia na niej aż  takiego wrażenia. Na szczęście autor filmu nie zdecydował się na typowy happy  end. Wszystko do niego prowadzi (vide scena z powtórnym zawieszeniem ogłoszenia  o sprzedaży mieszkania), ale reżyser powstrzymuje się przed tym najprostszym  rozwiązaniem.  </p><p>  Film ten jest debiutem Daniela Sáncheza Arévalo i ma pewne wady z tego wynikające, ale na to nazwisko trzeba w przyszłości zwrócić uwagę. W ten sam weekend premierę miał również ""Labirynt Fauna"", jeśli ktoś ma ochotę na jakiś hiszpańskojęzyczny film to lepsza propozycja jest ""GranatowyPrawieCzarny"". I to o kilka dlugosci.  </p><p id="ocena"> Moja ocena 7/10</p>
