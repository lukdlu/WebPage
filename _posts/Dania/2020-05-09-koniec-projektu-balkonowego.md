---
layout: post
title:  Koniec projektu balkonowego
date: 2020-05-09 11:30
author: Łukasz Długajczyk
comments: true
categories: [Dania]
---
<!-- wp:paragraph -->
<p>W zeszłym roku opisywałem projekt dobudowania balkonów do mieszkań w mojej kamienicy, narzekając na ślimaczące się tempo robót. Coś, co według projektu miało się rozpocząć w sierpniu i zakończyć na początku tego roku, potrwało troszkę dłużej i swój koniec spotkało dopiero teraz, w maju. Czyli krótki projekt trwał prawie dwa razy dłużej niż zakładano. Co jest dziwne, szczególnie że remont był wykonywany przez firmę wyspecjalizowaną w tego typu zadaniach, więc i mającą jakieś doświadczenie. Ale dzisiaj nie będzie o tym – bo narzekałem i marudziłem na ten temat już parę miesięcy temu.</p>
<!-- /wp:paragraph -->

<!-- wp:paragraph -->
<p>Dzięki balkonom obserwacje zachowań naszego mikrospołeczeństwa jest dużo prostsze. Jako że część kamienic naprzeciwko mojej kuchni jest skierowana na wschód, to lokalsi bardzo tłumnie korzystają z coraz cieplejszego słońca, i sporo codziennych zadań i spotkań przeniosło się na nowy teren. I jest to bardzo interesujące, ponieważ są to zachowania, których nie do końca bym się spodziewał.</p>
<!-- /wp:paragraph -->

<!-- wp:paragraph -->
<p>Po pierwsze, kolejny raz potwierdza się, jak bardzo Duńczycy są narodem, którym stara się być podobnym do siebie i niezbyt wyróżniającym się. Dość szybko zostaliśmy poinformowani przez zarząd wspólnoty, o głosowaniu na kolor osłon na balkon, tak aby każda z klatek miała swój i nikt się nie wyróżniał (chociaż, jest jeden balkon który zaszarżował i założył sobie od razu białą, a wśród propozycji kolorystycznych aż tak odważnego koloru nie ma – spodziewam się, że jak tylko tamta klatka uzgodni swój kolor, biały będzie zastąpiony). U nas będzie to szary lub zgniłozielony. Kolejną rzeczą która pokazuje te dążenie do jednorodności są meble ogrodowe. Owszem, jest kilka niepasujących zestawów, ale znacząca większość balkonów została dość szybko wyposażona w jeden z dwóch rodzajów zestawów stolik + dwa krzesła z IKEI. Albo najtańszy metalowo-drewniany TÄRNÖ albo troszkę droższy drewniany ASKHOLMEN…</p>
<!-- /wp:paragraph -->

<!-- wp:paragraph -->
<p>Ale najbardziej zadziwiająca dla mnie jest pasja, z jaką mieszkańcy poświęcają się czyszczeniu i konserwowaniu nowych balkonów. Są nowe, więc i zabezpieczone fabrycznie przed wpływem pogody – ale znacząca większość sąsiadów zdążyła już przeszlifować drewniane podłogi (z wykorzystaniem odkurzacza przemysłowego, bo w końcu nie można kurzyć sąsiadom) i je zaolejować, niektórzy nawet kilka razy. No i bardzo popularną rozrywką się mycie metalowych balustrad. W końcu się brudzą. To nic, że nie ma za bardzo deszczu, który mógłby ewentualnie spowodować zabrudzenia…</p>
<!-- /wp:paragraph -->

<!-- wp:paragraph -->
<p>Swoją drogą, zaczynam się powoli zastanawiać, kiedy w skrzynce znajdę uprzejme przypomnienie, żebym zadbał o swój balkon, bo jakoś nie chce mi się biegać ze szmatką po balkonie – szczególnie że nie jest od jakoś brudny jeszcze…</p>
<!-- /wp:paragraph -->
