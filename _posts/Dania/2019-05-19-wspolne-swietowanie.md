---
layout: post
title:  Wspólne świętowanie
date: 2019-05-19 10:44
author: Łukasz Długajczyk
comments: true
categories: [Dania]
---
<!-- wp:paragraph -->
<p>Przyszła kalendarzowa
wiosna i rozpoczął się sezon na lokalne imprezy. Póki co ta wiosna nie
rozpieszcza nas zbytnio, ale to mało istotny szczegół dla tego wpisu. Bardziej
chciałbym się skoncentrować na wspólnym lokalnym świętowaniu. Bo to taka fajna
tradycja, w które czasem udaje się uczestniczyć.</p>
<!-- /wp:paragraph -->

<!-- wp:paragraph -->
<p>Do tego wpisu
skłonił mnie poprzedni weekend, gdy wspólnota mieszkaniowa, w bloku której
wynajmuję mieszkanie obchodziła swoje stulecie. Pamiętam, że kiedyś miałem
okazję uczestniczyć w bardzo podobnym spotkaniu w jednej z warszawskich wspólnot
– które się okazało spotkaniem kilku osób, które mieszkały w tamtym miejscu od
samego początku (czyli trzydziestu kilku lat) i pamiętam, że uczestnicy byli
bardzo zaskoczeni, że ktoś spoza ich grona, kto w dodatku tylko wynajmuje, może
mieć ochotę uczestniczyć w takim spotkaniu. Tutaj jest troszkę inaczej. Po
pierwsze jest to organizowane z dużo większym rozmachem i uczestniczy w tym,
zarówno w fazie przygotowywania, jak i samym świętowaniu, znacznie większa
ilość ludzi. </p>
<!-- /wp:paragraph -->

<!-- wp:paragraph -->
<p>Dla mnie
sympatyczne było też to, że było widać, iż starają się uczestnicy stworzyć czy
też wzmocnić wspólnotę. Takie poczucie, że skoro mieszkamy w jednym miejscu, to
możemy też się poznać i polubić, a na pewno będzie się nam wszystkim żyło dużo lepiej.
Takie podejście podoba mi się dużo bardziej niż „mój dom moją twierdzą” – w końcu
dużo prościej się załatwia wszelkie sprawy ze znajomymi sąsiadami, niż z
zupełnie obcymi ludźmi, których mijamy bezrefleksyjnie na schodach. Chociaż,
nawet tutaj jest jedna sąsiadka, z którą mijamy się na schodach bez żadnego „dzień
dobry”.</p>
<!-- /wp:paragraph -->

<!-- wp:paragraph -->
<p>Poza świętowaniem
bardzo lokalnym, jest tutaj popularne też świętowanie na troszkę większą skalę:
ulicy. Co jest równie sympatyczne, a i też bardziej dostępne dla osób z
zewnątrz. Bo jednak mieszkańcy bloku, szczególnie świętujący na własnym
podwórku – są dużo bardziej hermetyczni. A święto ulicy jest dostępne dla
wszystkich. Ale też widać, jak wciąga ono lokalsów. Małe knajpki czy też jadłodajnie
anektują fragmenty zamkniętej z tej okazji ulicy, sklepy wystawiają się troszkę
bardziej rozlegle – a mieszkańcy i goście bardzo chętnie z tego korzystają. </p>
<!-- /wp:paragraph -->

<!-- wp:paragraph -->
<p>Może takie
świętowanie jest bardzo niskobudżetowe, bo tak na dobrą sprawę każdy daje z
siebie tylko troszkę więcej, ale ilość dobrej energii krążącej w powietrzu jest
naprawdę duża. I też sympatycznie odkrywa się kolejne zakątki miasta. Na co
dzień uśpione, ale raz do roku pokazujące, że każda ulica może być ciekawa.
Wystarczy tylko troszeczkę z siebie dać…</p>
<!-- /wp:paragraph -->
