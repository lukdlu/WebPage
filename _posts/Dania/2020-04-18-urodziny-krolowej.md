---
layout: post
title:  Urodziny królowej
date: 2020-04-18 13:43
author: Łukasz Długajczyk
comments: true
categories: [Dania]
---
<!-- wp:paragraph -->
<p>Czwartek upłynął pod znakiem 80-tych urodzin królowej. I kolejny raz mogłem się zastanowić nad zupełnie innym podejściem do ważnych świąt tutaj i w Polsce. Co prawda uroczystości powiązane z okrągłymi urodzinami zostały w znaczącym stopniu zmienione z powodu ograniczeń spowodowanych przez koronowirusa, ale niemniej można było zaobserwować, jak tubylcy podchodzą do swojej monarchini i do jej urodzin.</p>
<!-- /wp:paragraph -->

<!-- wp:paragraph -->
<p>Jedno zastrzeżenie na początek, tak, wiem, że w Polsce nie ma monarchii i nie do końca można porównywać polskie świętowanie różnych państwowych okazji ze stricte monarchistycznym dniem, ale kilka ostatnich lat pozwala na zaobserwowanie generalnych trendów.</p>
<!-- /wp:paragraph -->

<!-- wp:paragraph -->
<p>Tak na dobrą sprawę jedynym podejściem, do świętowania „na wesoło” czy też bardziej się koncentrującym na pozytywnych elementach było święto niepodległości w 2013 roku i akcja „orzeł może”. Z głównym symbolem w postaci orła z czekolady. Na tyle to podejście zszokowało bardziej tradycyjną część społeczeństwa, że do dzisiaj jest używane w retoryce jako coś bardzo złego i niestosownego. Nie trzeba dodawać, że żywot tej inicjatywy był dość krótki. Dużo lepiej się przyjęły świętowania traum narodowych i marsze pełne ludzi z zaciętymi twarzami i z przekazem nasączonym agresją.</p>
<!-- /wp:paragraph -->

<!-- wp:paragraph -->
<p>W Danii natomiast raczej się świętuje w mniej nacechowany negatywnymi emocjami. Ale do napisania tego wpisu mnie skłoniło to, jak bardzo pozytywnie i „nieświątecznie” urodziny były tutaj świętowane. Owszem, był całodniowy program w telewizji, flagi na autobusach i urzędach, ale też było pełno ludzi naprawdę się cieszących z tego jubileuszu. Najważniejsza częścią uroczystości było wspólne śpiewanie poddanych dla królowej. Zarówno hymnu państwowego jak i troszkę lżejszego repertuaru. I śpiewał cały przekrój społeczeństwa, od emerytów w domach opieki, poprzez ludzi w parkach, aż po pracowników jakiegoś zakładu opieki medycznej.</p>
<!-- /wp:paragraph -->

<!-- wp:paragraph -->
<p>Drugą częścią uroczystości były życzenia przekazywane za pomocą różnych platform wideo. I to życzenia od ludzi, który potraktowali adresatkę jako swoją znajomą – czyli bez pompy, nadmiernej elegancji i przejmowania się niedoskonałym wyglądem. Wszystko to było nadzorowane przez telewizję i transmitowane. A jubilatka oglądała to w pałacu, co też było kilka razy pokazane.</p>
<!-- /wp:paragraph -->

<!-- wp:paragraph -->
<p>No i w wielu miejscach ostatnią częścią obchodzenia urodzin były wspólne, sąsiedzkie pikniki. Trochę ciasta, kawa i mnóstwo duńskich flag – bez których żadne urodziny się nie mogą odbyć. A wszystko to razem dało taki bardzo ładny, bezpretensjonalny dzień, który był miłą odmianą od naznaczonej restrykcjami codzienności.</p>
<!-- /wp:paragraph -->
