---
layout: post
title:  Zamknięcie kraju
date: 2020-03-14 19:49
author: Łukasz Długajczyk
comments: true
categories: [Dania]
---
<!-- wp:paragraph -->
<p>(Post pisany w
dniu publikacji, więc sytuacja od tego czasu mogła się drastycznie zmienić.)</p>
<!-- /wp:paragraph -->

<!-- wp:paragraph -->
<p>Epidemia
nawiedziła Europę i poszczególne kraje próbują sobie z nią radzić, jak tylko
potrafią. Jedne uznają, że będzie co będzie i nie ma co się bawić w jakieś
ograniczenia, ot – wystarczy przyjąć do wiadomości, że sporo osób umrze, czyli
podejście brytyjskie. A inne starają się nauczyć czegoś od Włoch i wprowadzają
mniejsze lub większe restrykcje. Jak chociażby Polska czy też Dania.</p>
<!-- /wp:paragraph -->

<!-- wp:paragraph -->
<p>Wydawałoby się, że
społeczeństwa ze Skandynawii, które cechują się dość zdroworozsądkowym
podejściem do rzeczywistości i, co chyba najważniejsze, dość dobrze oceniają i
bardzo ufają swoim rządom, będzie w stanie bardzo dobrze sobie poradzić z
nadchodzącym zagrożeniem epidemiologicznym. I patrząc od środka wydaje się, że
tak jest, nawet jeśli nie do końca jestem w stanie zrozumieć podejście rządu.
Ale też nie znam większości informacji i przesłanek którym się on kieruje.</p>
<!-- /wp:paragraph -->

<!-- wp:paragraph -->
<p>Po weekendzie, którego
głównym punktem był dzień kobiet zauważyłem, że ilość potwierdzonych zakażeń w
Danii zaczyna rosnąć gwałtownie i sam na siebie nałożyłem pewne ograniczenia –
tak żeby zminimalizować ryzyko, czyli praca z domu, zrobienie 2-3 tygodniowych
zapasów i spore ograniczenie wyjść z domu. W tym czasie komunikaty rządowe były
takie same jak od początku roku, czyli dbać o higienę, a także ograniczyć podróże
i uczestnictwo w dużych zgromadzeniach. </p>
<!-- /wp:paragraph -->

<!-- wp:paragraph -->
<p>Dopiero w środę
11 marca, wieczorem pani premier zarządziła zamknięcie szkół, urzędów oraz
placówek kulturalnych i wezwała firmy do przejścia w tryb pracy zdalnej. Co musiało
mocno zaskoczyć lokalsów – jako że wcześniej komunikaty były dość uspakajające –
i w rezultacie w sklepach zdarzały się sceny niczym z promocji Crocksów w
polskich Lidlach. Tłumy i puste półki. Odwołano też wtedy połączenia lotnicze z
Włochami i Iranem. </p>
<!-- /wp:paragraph -->

<!-- wp:paragraph -->
<p>Natomiast
zaskakujące dla mnie było to, że już dwa dni później doszło do ogłoszenia
zamknięcia granic i wezwania do zmniejszenia ilości podróży wewnątrzkrajowych. Z
jednej strony patrząc, że inne kraje zachowały się tego dnia podobnie (jak na
przykład Polska) można to uznać za działanie europejskie, ale z drugiej taki
skok, tak szybko był zaskakujący – szczególnie że postęp wirusa wydaje się być
stały po wcześniejszych ograniczeniach. Ale najciekawsze było to, że o ile w
środę tubylcy zachowali się w sposób „ludzki”, to już dużo większe ograniczenia
dwa dni później przyjęli w sposób typowy dla siebie. Spokojny i „najwyraźniej
tak ma być”. Zobaczymy co przyniesie jutro… </p>
<!-- /wp:paragraph -->
