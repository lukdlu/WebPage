---
layout: post
title:  Niby taki ekologiczny kraj
date: 2019-04-06 18:36
author: Łukasz Długajczyk
comments: true
categories: [Dania]
---
<!-- wp:paragraph -->
<p>Dania jest krajem,
który bardzo mocno jest zafiksowany na ekologii, i w chyba każdym sklepie to
widać. Działy z produktami organicznymi są spore i przeważnie ceny w nich nie
odbiegają bardzo mocno od cen produktów mniej przyjaznych dla środowiska.
Bardzo dużo się na ten temat mówi w mediach i wydaje się, że znacząca większość
ludzi jest świadoma co powinno się robić, aby dbać o naszą planetę czy też, aby
korzystać z przyjaznych dla środowiska kosmetyków.</p>
<!-- /wp:paragraph -->

<!-- wp:paragraph -->
<p>Dostępnych tutaj
też jest wiele produktów, które w Polsce raczej się nie spotka. Ostatnio miałem
okazję odwiedzić lokalne targi ekologiczne i parę produktów mnie zaskoczyło – w
sensie, że też da się je zrobić biodegradowalne i z minimalnym oddziaływaniem
na środowisko. Chyba najbardziej mi zapadł w pamięć taki jednorazowy grill. Z kartonu,
drewna i z brykietami bambusowymi. Nie do końca jestem w stanie ogarnąć jak to
będzie działało – bo przecież wszystkie te materiały są palne i spodziewałbym się
raczej dużego ogniska a nie żaru, ale cóż, może to moje ograniczenie jest. A to
nie jedyny taki podrasowany ekologicznie produkt…</p>
<!-- /wp:paragraph -->

<!-- wp:paragraph -->
<p>Tak więc na pierwszy
rzut oka wygląda to zaawansowanie i bardzo dobrze. Ale na drugi już jest troszkę
inaczej. Bo owszem, ekologiczne produkty są wszędzie – ale ich udział w rynku
za bardzo się nie zmienia i chyba tak jak u nas, dużo bardziej popularne są w
dużych miastach (znaczy się w Kopenhadze), niż na prowincji. A te wszystkie
bardziej zaawansowane produkty, ekologiczne ubrania czy udziwnione spożywcze
produkty w rodzaju żółtej chlorelli z porostów drzewnych są dostępne podczas
niszowych targów i oferowane przez jednoosobowe firmy, które poza pasją ich
założycieli, nie za wiele są w stanie zaoferować.</p>
<!-- /wp:paragraph -->

<!-- wp:paragraph -->
<p>Owszem, można powiedzieć,
że każdy trend zaczyna się od pojedynczych osób i wydarzeń, tylko że nawet w
takiej Danii ten ekologiczny trend trwa w mniej więcej tym samym miejscu od
ładnych już kilku lat i nie za bardzo wygląda by miał być czymś więcej, niż
tylko niszą…</p>
<!-- /wp:paragraph -->
