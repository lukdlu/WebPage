---
layout: post
title:  Noworoczne postanowienia
date: 2020-01-25 12:57
author: Łukasz Długajczyk
comments: true
categories: [Dania]
---
<!-- wp:paragraph -->
<p>Jak co roku
przyszedł nowy rok i wiele osób postanowiło podejść do tej zmiany poważnie i spróbować
też coś zmienić w sobie. Co samo w sobie jest bardzo dobrym pomysłem, ale też
ma dwie dość spore wady. Po pierwsze, takie dołączanie do społecznego trendu by
się poczuć części grupy czy też społeczeństwa trwa przeważnie bardzo krótko i
nie zbyt dużych efektów, a po drugie powoduje komplikacje dla wszystkich tych,
którzy starają się działać długofalowo, a nie tylko zrywami.</p>
<!-- /wp:paragraph -->

<!-- wp:paragraph -->
<p>I ta druga wada
jest powodem, dla którego popełniam ten wpis. Jak co roku w styczniu okazuje
się, jak wiele osób chce bardziej o siebie zadbać i hurtem stara się zacząć uczestniczyć
we wszelkiego rodzaju aktywnościach fizycznych. Jako że w Danii jest aktualnie środek
zimy – mimo grożącego nam wszystkim globalnego ocieplenia i „atrakcji” z tym związanych
– i temperatura oraz okoliczności pogodowe niezbyt zachęcają do aktywności
fizycznej, to większą część tego wzmożenia ruchowego przejęły wszelkiego
rodzaju siłownie. </p>
<!-- /wp:paragraph -->

<!-- wp:paragraph -->
<p>Owszem, na
ulicach daje się zauważyć całkiem spory wzrost ilości osób przemierzających o poranku
i wieczorem miasto na rowerach i też na skrzyżowaniach można zauważyć więcej
niż zwykle rowerzystów niezbyt się pewnie czujących. I owszem, na ulicach widać
też troszkę więcej osób biegających niż było ich widać w końcówce poprzedniego
roku, ale wciąż jest to dużo mniejszy wzrost, niż ten który można zaobserwować
w siłowniach.</p>
<!-- /wp:paragraph -->

<!-- wp:paragraph -->
<p>A w siłowniach
jest dramatycznie. Duński naród jest mocno nakręcony na sport i ma łatwość zarażania
tym nastawieniem osób przyjezdnych, tak że na co dzień grono odwiedzających te
przybytki jest całkiem spore. Do czego się można przyzwyczaić po jakimś czasie –
szczególnie jeśli korzysta się z funkcjonalności map googla, które pokazują
ilość osób (a właściwie ilość urządzeń) aktualnie przebywających w siłowni. Jako
że wzmocnienie noworoczne jest krótkotrwałe i przeważnie po miesiącu zostaje po
nim tylko mgliste wspomnienie, to pojemność siłowni jest bardziej dopasowana do
11 miesięcy w roku, niż tego jednego pierwszego.</p>
<!-- /wp:paragraph -->

<!-- wp:paragraph -->
<p>I człowiek chciałby
spędzić czas na siłowni tak jak to zwykle robi, ale okazuje się, że po pierwsze
w szatni jest tłok, a po drugie większość urządzeń jest zajęta. W dodatku
zajęta w sposób niezbyt efektywny, bowiem ich okupanci bardziej są
skoncentrowani na telefonach i ich zawartości, niż na ćwiczeniu. Albo przyszli
na siłownie w parach i zawzięcie dyskutują na najlepszymi sposobami na spalenie
tłuszczu czy też wzrost tkanki mięśniowej.</p>
<!-- /wp:paragraph -->

<!-- wp:paragraph -->
<p>Byle do lutego…</p>
<!-- /wp:paragraph -->
