---
layout: post
title:  Zmiany z głową
date: 2019-02-16 17:48
author: Łukasz Długajczyk
comments: true
categories: [Dania]
---
<!-- wp:paragraph -->
<p>W Kopenhadze i w
jej okolicach szykują się w lecie spore zmiany, bowiem otwarta będzie trzecia
linia metra – linia obwodowa, uzupełniająca dotychczas istniejące. Przez
ostatnich kilka lat miasto było dość rozgrzebane i na pewno przez pierwsze
kilka miesięcy troszkę dziwne chodzić przez główne place miasta na wprost, a
nie obchodząc długie rzędy niebieskich płotów, jakimi otoczone były budowy
poszczególnych stacji.</p>
<!-- /wp:paragraph -->

<!-- wp:paragraph -->
<p>Ponieważ będzie
to spora zmiana, to już w połowie zeszłego roku można było uczestniczyć w
konsultacjach dotyczących nowej siatki połączeń autobusowych, bowiem nowa linia
metra wymusi spore zmiany w komunikacyjnych nawykach lokalsów. A przynajmniej
tej ich części, która nie korzysta z jednośladów. Hmm, tak się zastanawiając,
to wydawało by się, że ogromna część ludzi jeździ na rowerach – ale jednocześnie
metro jest dość zatłoczone. Co może być lekko zaskakujące, jak na ledwie 800
tysięczną metropolię.</p>
<!-- /wp:paragraph -->

<!-- wp:paragraph -->
<p>Zmiany będą spore,
ale też zabrano się do nich z głową. Wspominałem o konsultacjach, a o ich
wynikach można było się dowiedzieć już jesienią. Opublikowano informację o nowych
liniach, trasach i częstotliwościach. Jak to zwykle bywa, sporo osób było niezadowolonych,
w gazetach można było poczytać, dlaczego w danym rejonie autobus powinien
jeździć częściej i tym podobne standardowe marudzenia. Nie wiedzieć czemu, nie
spotkałem się z listami zadowolonych ze zmian…</p>
<!-- /wp:paragraph -->

<!-- wp:paragraph -->
<p>Ale to co mnie osobiście
najbardziej zaskoczyło, to to, co się zdarzyło na początku roku. Jest to tradycyjny
termin na kosmetyczne zmiany rozkładach, i tak się stało i w tym roku. Ale,
jako że wkrótce czeka nas rewolucja, to uznano że nie ma sensu wieszać na
wszystkich przystankach rozkładów – skoro powiszą tak krótko. A i mamy taki
rok, że znacząca część pasażerów, by nie powiedzieć wszyscy, posiada już mniej
lub bardziej zaawansowane telefony, więc teraz na przystankach znaduje się tylko
informacją z numerem telefonu i przystanku, i każdy kto potrzebuje takiej
informacji, może wysłać smsa i dowiedzieć się o najbliższych odjazdach. A i tak
pewnie większość skorzysta z apki. Całkiem dobry pomysł na oszczędność
pieniędzy i środowiska.</p>
<!-- /wp:paragraph -->

<!-- wp:paragraph -->
<p>W zeszłym roku
miałem okazję też widzieć inny przykład konsultacje w sprawie szybkiego
tramwaju pod Kopenhagą. Wszystko fajnie, ale jego budowa ma się rozpocząć w połowie
przyszłej dekady, a gotowy ma być bodajże w 2030 roku. Fajnie, że o ważnych dla
ludzi sprawach mówi się z takim wyprzedzeniem, że będzie można wszelkie uwagi wprowadzić
na etapie planów, a nie w trakcie budowy…</p>
<!-- /wp:paragraph -->
