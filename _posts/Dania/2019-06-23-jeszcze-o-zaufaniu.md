---
layout: post
title:  Jeszcze o zaufaniu
date: 2019-06-23 18:12
author: Łukasz Długajczyk
comments: true
categories: [Dania]
---
<!-- wp:paragraph -->
<p>Mieliśmy tutaj
wybory do parlamentu lokalnego. Takie, podczas których mogą głosować tylko
obywatele, więc nie miałem okazji ani potrzeby zapoznać się bliżej ze szczegółami,
ale zastanowił i sprowokował do popełnienia tego wpisu jedna wiadomość z tutejszego
dziennika telewizyjnego. Otóż, był w nim dłuższy materiał o grupie facebookowej,
na której można wymieniać się głosami. To znaczy, jeśli chciało by się zagłosować
na kogoś kto jest w innej części kraju, to może się uda znaleźć kogoś, kto w
zmian będzie oczekiwał głosu na swoją ulubioną partię.</p>
<!-- /wp:paragraph -->

<!-- wp:paragraph -->
<p>W dzienniku
pojawił się materiał, w którym wypowiadało się kilka osób, na przykład jedna
pani z małego miasteczka, która chciała zagłosować na polityka partii rządzącej
w Kopenhadze, i znalazła chętnego który zrobi to w jej imieniu – a w zamian ona
zagłosuje na bardzo radykalną prawicową partię. Jak sama to opisała, nie za
bardzo ta partia zgadza się z jej poglądami, ale cóż, bardzo chce zagłosować na
tego polityka. Wypowiadało się kilka innych osób, a na koniec było to okraszone
komentarzem, że prawo zabrania rejestrowania wypełnionej karty wyborczej, więc można
mieć tylko zaufanie, że druga strona tej umowy postąpiła tak jak zapowiadała.</p>
<!-- /wp:paragraph -->

<!-- wp:paragraph -->
<p>Zresztą, dość często
pojawiało się w tym materiale stwierdzenie, że należy wierzyć innym, i skoro
zawiera się jakiegoś typu umowę, to zapewne druga strona jej dotrzyma. I – po pierwsze
– to jest fajne, że ma się zaufanie do osób, które nie są z naszej bajki. Nawet
w tak ważnych sprawach jak głosowanie na wyborach, czyli przyszłość kraju. A po
drugie, zastanowiłem się nad sobą. Czy ja mam taki poziom zaufania o innych. I
cały czas się zastanawiam. Bo polskie podejście, czyli skrajna nieufność,
bardzo głęboko we mnie siedzi. Owszem, na poziomie świadomym z tym walczę, ale
bardzo daleka droga przede mną do udanej zmiany tego nastawienia…</p>
<!-- /wp:paragraph -->
