---
layout: post
title:  Poczta duńska
date: 2020-02-15 13:31
author: Łukasz Długajczyk
comments: true
categories: [Dania]
---
<!-- wp:paragraph -->
<p>Co jakiś czas mam
okazję oglądać w różnego rodzaju dziennikach informacje na temat duńskiej poczty.
A właściwie dotyczące problemów z nią i wszelakich pomysłów, jak można je
naprostować. Ładnych kilka lat temu, mając na uwadze rosnące długi, straty i
ogólny brak pomysłu, poczta została połączona, a właściwie sprzedana sąsiadom
po drugiej stronie cieśniny. Nie wiem co kierowało kupcami, ponieważ nie było
mnie wtedy w Danii, ale domyślam się, że raczej były to powody ambicjonalne, a
nie naprawdę rzeczowa analiza.</p>
<!-- /wp:paragraph -->

<!-- wp:paragraph -->
<p>Lata bowiem
mijają, a poczta duńska wciąż przynosi straty i nie do końca wiadomo, co można
zrobić, by to poprawić. Słyszałem już pomysły o ograniczeniu dostarczeni do
jednego razu w tygodniu na prowincji oraz do maksymalnie dwóch w dużych
miastach. Co nie spotkało się ze zbyt ciepłym przyjęciem i chyba nie udało się
naszym wschodnim sąsiadom przekonać do tego pomysłu nikogo. W każdym bądź razie
stan na dzisiaj jest taki, że straty są, jak były, a realnego pomysłu na zmianę
tego stanu jak nie było, tak nie ma...</p>
<!-- /wp:paragraph -->

<!-- wp:paragraph -->
<p>Ale, do
popełnienia tego wpisu skłoniła mnie nie kiepska sytuacja poczty, tylko kilka
przejść z nią związanych. Sezon wyprzedażowy, to i więcej rzeczy jest do mnie
przesyłanych. Przeważnie korzystam z możliwości dostawy do biura, gdzie zawsze
ktoś jest i nie ma problemu z kurierem nie zastającym nikogo w mieszaniu. No
ale mam też paczkomat w pobliżu mojej kamienicy – więc czemu by z takiej
możliwości nie skorzystać?</p>
<!-- /wp:paragraph -->

<!-- wp:paragraph -->
<p>Jako że lepsze
jest wrogiem dobrego, to pierwszy raz już mnie czegoś nauczył. Wniosek był
taki, że raczej się nie polubimy z tą metodą dostawy. Bowiem okazało się, że
nie ma miejsca w paczkomacie i muszę poszukać gdzieś w okolicznych wąskich
uliczkach sklepu z mydłem i powidłem, gdzie mogę postać w długiej kolejce i
odebrać swoją paczkę. Cóż, zdarza się. </p>
<!-- /wp:paragraph -->

<!-- wp:paragraph -->
<p>Za drugim razem
było troszkę gorzej. Tym razem miałem do wyboru albo dostawę przez pocztę, albo
droższą – nie wiedzieć czemu – dostawę przez pocztę do paczkomatu.&nbsp; Dopłaciłem i znowu się okazało, że nie ma
miejsca w paczkomacie, ale tym razem po paczkę musze się udać dużo dalej.
Najwyraźniej w tym bliższym miejscu też nie było miejsca.</p>
<!-- /wp:paragraph -->

<!-- wp:paragraph -->
<p>Wniosek z tych
zakupów jest taki, że skorzystam w przyszłości z przeważnie tańszych opcji
dostawy kurierem do pracy, a na informacje o kolejnych pomysłach uzdrowienia
tutejszej poczty zareaguję śmiechem wewnętrznym. Skoro bardziej myślą o sobie a
nie swoich klientach, to raczej nie będą to zmiany uwieńczone sukcesem…</p>
<!-- /wp:paragraph -->
