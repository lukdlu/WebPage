---
layout: post
title:  Czas remontów
date: 2019-11-10 18:33
author: Łukasz Długajczyk
comments: true
categories: [Dania]
---
<!-- wp:paragraph -->
<p>Zima się zbliża, dnie
robią się coraz krótsze, a ostatnio jadąc na rowerze do pracy uświadomiłem
sobie, że od rozpoczęcia listopada widuję coraz częściej remonty. Nie tylko na
ulicach Kopenhagi, ale również sporo budynków otula się na zimę rusztowaniami. </p>
<!-- /wp:paragraph -->

<!-- wp:paragraph -->
<p>Wspominałem jakiś
czas temu o remoncie w moim budynku, polegającym na dodaniu balkonów do
mieszkań. Jako że budynek jest ponad stuletni, to i średnio zgodnie z planem im
to idzie. Aktualnie mamy czwarty miesiąc trwania remontu, a opóźnienie w stosunku
do harmonogramu już jest ponad miesięczne. Ale cóż, nie ja za to płacę, więc i
nie ja powinienem wymagać…</p>
<!-- /wp:paragraph -->

<!-- wp:paragraph -->
<p>Ale nie o tym miało
być, tylko o tym, jak bardzo nie przejmują się w tym kraju zimą. Owszem, tutejsza
zima to taka troszkę niedorobiona wersja prawdziwej zimy, z bardzo rzadko
padającym śniegiem oraz przymrozkami, które razem w ciągu roku trwają przez
jednocyfrową liczbę dni. Ale mimo wszystko, przy zmianach klimatycznych których
jesteśmy świadkami – lekceważące podejście do pogody jest dość zastanawiające. </p>
<!-- /wp:paragraph -->

<!-- wp:paragraph -->
<p>Pal licho, że rozgrzebana
ulica będzie rozgrzebana przez kilka dni dłużej, jeśli nieszczęśliwie się zdarzy
dłuższy okres mrozu. Gorzej, że remonty dachów, czy też – tak jak w moim
przypadku – remonty powiązane z wymianą okien się zdarzą w tym momencie. Bo
jakoś nie wydaje mi się, by zwiększona wilgoć, wiatr oraz niska temperatura nie
pozostaje bez wpływu na remontowany budynek oraz na jego mieszkańców. </p>
<!-- /wp:paragraph -->

<!-- wp:paragraph -->
<p>Ale ponownie,
może się nie znam. Natomiast przekonam się za kilka tygodni, kiedy – jeśli oczywiście
opóźnienia się nie powiększą i remont dotrze do mojego mieszkania. Na dzień dobry
zacznie się on od wymiany okna. Już się cieszę na te kilka dni z przewiewem…</p>
<!-- /wp:paragraph -->
