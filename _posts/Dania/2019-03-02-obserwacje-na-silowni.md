---
layout: post
title:  Obserwacje na siłowni
date: 2019-03-02 18:37
author: Łukasz Długajczyk
comments: true
categories: [Dania]
---
<!-- wp:paragraph -->
<p>W ostatnim czasie
życie zmusiło mnie do przeproszenia się z siłownią i w miarę regularnego odwiedzania
go. Nie jest to może powód do pisania wpisu, ale ponieważ uważam czas spędzony
tam za dość nudny, to staram się poświęcić choć część mojej uwagi otaczającym mnie
ludziom. Bo cóż innego może zrobić człowiek, którego ćwiczenia ani nie bawią,
ani nie zajmują. A odpowiednią ilość powtórzeń trzeba odbębnić. </p>
<!-- /wp:paragraph -->

<!-- wp:paragraph -->
<p>I największym dla
mnie zaskoczeniem jest to, że w porównaniu z polską siłownią – nie ma żadnych
zasokczeń. Nie wiem czemu, ale wydawało mi się, że nacja, która jest bardzo
skoncentrowana na sporcie i swoim dobrym samopoczuciu, będzie jakoś inna od
nas, gdzie my chyba bardziej jesteśmy zachłystnięci tym przybytkiem a nie ma
jeszcze u nas odpowiedniej kultury – w której jest to środek do celu, jakim
jest zdrowie czy odpowiednia sylwetka, a nie sposób na pokazanie się.
Najwyraźniej źle oceniałem tutejszy naród, bo tutaj jest dokładnie tak samo…</p>
<!-- /wp:paragraph -->

<!-- wp:paragraph -->
<p>U nas często można
było spotkać osoby których czymś w rodzaju celu życiowego jest jak
najdoskonalsza sylwetka – i tu też widzę sporo osób, które równie wielką uwagę
poświęcają ćwiczeniom, jak i notowaniu w podręcznym kajeciku, ile powtórzeń,
obciążenie, w jakim czasie i ile było oddechów odpoczynku pomiędzy
poszczególnymi seriami. Podziwiam pasję, aczkolwiek nie jest to moja bajka.</p>
<!-- /wp:paragraph -->

<!-- wp:paragraph -->
<p>Są też ziomki,
koledzy, którzy odwiedzili siłownie bardziej dlatego że wypada odwiedzać
siłownię, niż dlatego że chcą coś wyćwiczyć – i teraz poświęcają większość czasu
na gadanie ze sobą w spoczynku, a jeśli cokolwiek uda im się zrobić, to musi to
być okraszone wymianą uwag na temat techniki i wzajemnych pouczeń. Przyznam się
szczerze, że nigdy nie rozumiałem tego zwyczaju chodzenia do siłowni w parach –
w końcu nikt za mnie ćwiczenia nie zrobi, a tylko będzie mnie rozpraszał. </p>
<!-- /wp:paragraph -->

<!-- wp:paragraph -->
<p>Kolejną grupą są „zadaniowcy”.
Z jakiś względów muszą odwiedzać siłownie – i teraz dokładnie się z tego
wywiązują. Tak więc strój najnowszy, odpowiednich firm. Pełna koncentracja na
zadaniu, jęki i stęki słychać na drugim końcu pomieszenia, a każde ćwiczenie
wykonywane jest tak, aby zmaksymalizować wynik. Czyli szybko, perfekcyjnie i do
następnego punktu programu. Chyba do nich mi najbliżej, ale sporo mi brakuje do
takiego poziomu poświęcenia, koncentracji i profesjonalizmu…</p>
<!-- /wp:paragraph -->

<!-- wp:paragraph -->
<p>Chociaż, jak się teraz
zastanawiam, to jest jedna grupa ludzi, których u nas się nie spotyka. To
emeryci, którzy dbają o swoje zdrowie. I jest ich całkiem sporo. Całkiem to
sympatycznie wygląda, kiedy obok Ciebie ćwiczy sześciedzięcio- czy
siedemdziesięciolatek. Czasem tylko lekko człowiek się wstydzi, kiedy potrafią
oni zarzucić sobie większe obciążenia. Ale to już tylko i wyłącznie moja wina…</p>
<!-- /wp:paragraph -->
