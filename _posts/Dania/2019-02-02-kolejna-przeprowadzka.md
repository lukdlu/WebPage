---
layout: post
title:  Kolejna przeprowadzka
date: 2019-02-02 18:39
author: Łukasz Długajczyk
comments: true
categories: [Dania]
---
<!-- wp:paragraph -->
<p>Kolejny rok minął
i szykuje się mi kolejna przeprowadzka. Już trzecia w tym kraju, więc póki co
trzymam całkiem niezłą formę – co rok zmieniam miejsce pobytu. I co rok mam
podobne do siebie refleksje związane z przeprowadzaniem się. A że zapisanie ich
na papier powoduje, że mocniej zapadają w pamięć, to to zrobię, wierząc, że
pewnych rzeczy uda mi się uniknąć w przyszłości… Aczkolwiek pewnie sporo z
moich błędów powtórzę.</p>
<!-- /wp:paragraph -->

<!-- wp:paragraph -->
<p>To jest zastanawiające,
jak szybko jest w stanie człowiek obrastać w rzeczy, jak tylko zapomni o tym,
iż wkrótce czeka go przeprowadzka. Bo zawsze gdzieś będzie jakaś ciekawa
promocja czy wyprzedaż, a książkę o minimalizmie się bardzo przyjemnie czytało
i co do zasady się zgadzam z teoriami tam zawartymi, ale nie zmienia to faktu,
iż całkiem fajnie jest kupić sobie coś nowego. No i żyję w kraju, w którym wieje
i pada prawie codziennie, więc i trzeba mieć zapas każdego rodzaju na wypadek
przemoknięcia. Bowiem jak się jedzie na rowerze w ulewnym deszczu, to po kilku
minutach nie ma się już nic na sobie suchego. A nie zawsze są warunki na
szybkie suszenie… Więc zawsze się znajdzie powód do nowego zakupu. </p>
<!-- /wp:paragraph -->

<!-- wp:paragraph -->
<p>Powinienem się też
zastanowić nad zakupami meblowymi. Mieszkanie, w którym aktualnie mieszkam, było
puste, w przeciwieństwie do poprzedniego i następnego – więc w koszty przeprowadzki
trzeba było wliczyć koszt zakupu mebli. Teraz, znaczącej części mebli trzeba
będzie się pozbyć. Co po pierwsze jest szkodą, bo jednak nie są one tak bardzo
zużyte, a po drugie zajmie trochę czasu. Więc może w przyszłości człowiek
powinien zminimalizować swoje potrzeby pod tym względem. Tylko z czego zrezygnować?
Bo wydawało mi się przy zakupach, że kupuję minimalną ilość wyposażenia, i
dopiero ewentualnie w przyszłości będę dokupywał te elementy, których zauważę,
że mi braku. Niby nic nie zostało dokupione, ale jednak całkiem sporo tego jest…</p>
<!-- /wp:paragraph -->

<!-- wp:paragraph -->
<p>Pewnym
zaskoczeniem dla mnie był ilość sprzętów jakie przez ten krótki okres znalazły
się w kuchni. Niby człowiek karmiony w pracy nie będzie spędzał tak dużo czasu
na gotowaniu w domu, ale jednak pewne podstawowe wyposażenie kuchni jest
niezbędne. A że jeszcze od czasu do czasu ma się ochotę na coś innego i mniej typowego,
to i pojawiają się nowe, wydawało by się niezbędne, narzędzia… I tak tydzień za
tygodniem czy też miesiąc za miesiącem jest tego coraz więcej. Owszem, na co
dzień się to wszystko chowa w szafkach i na półkach, ale kiedyś trzeba to
wyciągnąć. I potem robi się z tego całkiem spory stosik.</p>
<!-- /wp:paragraph -->

<!-- wp:paragraph -->
<p>I jak patrzę na
to wszystko co posiadam, to troszkę obawiam się tych kilku pięter bez windy.
Chociaż, ponoć sport to zdrowie…</p>
<!-- /wp:paragraph -->
