---
layout: post
title:  Brak ciekawości
date: 2019-12-14 17:44
author: Łukasz Długajczyk
comments: true
categories: [Dania]
---
<!-- wp:paragraph -->
<p>Ostatnio miałem
okazję kilka razy podróżować służbowo wraz z tubylcami oraz porozmawiać trochę na
temat zwyczajów, które panują w trakcie takowych wyjazdów. I musze się przyznać,
że jedna rzecz mnie mocno zaskoczyła. Może nie powinienem generalizować i podejście,
które zaraz opiszę dotyczy tylko i wyłącznie mojej firmy a nie kraju, ale
wydało mi się na tyle ciekawe, że postanowiłem popełnić na ten temat wpis.</p>
<!-- /wp:paragraph -->

<!-- wp:paragraph -->
<p>Otóż, niedawno
miałem przyjemność odwiedzić Warszawę w większym gronie, składającym się
głównie z Duńczyków. Praca pracą, ale dla mnie taki wyjazd był też możliwością
spędzenia wieczoru na mieście, by móc zobaczyć co też mogło się zmienić od mojego
ostatniego pobytu, a i też by po prostu pójść sobie na piwo i zobaczyć, jak wygląda
wieczorne życie. Coś, na co zawsze staram się znaleźć czas, niezależnie od tego
czy byłem w danym mieście wcześniej, czy też może jest to moja pierwsza i może
jedyna wizyta. Robię tak, ponieważ jest to bardzo fajne oderwanie się od
codzienności i też pozwala troszkę sobie rozszerzyć horyzonty. </p>
<!-- /wp:paragraph -->

<!-- wp:paragraph -->
<p>Dużym dla mnie
zaskoczeniem było, że zdecydowana większość mojego towarzystwa postanowiła spędzić
wieczór w hotelowym pokoju – przed komputerem zapewne. Nie do końca rozumiem
takie podejście, ale cóż, nie moje życie, nie moja sprawa. Ale chyba jeszcze
większym zaskoczeniem była dla mnie postawa kilku osób, które się jednak zdecydowały
na wyjście z hotelu. Otóż wybrały się do baru Mikkellera, który całkiem
niedawno otworzył swoje podwoje w Warszawie. Jak potem spytałem, dlaczego, to
dostałem odpowiedź, iż nie znali niczego innego. Ok, rozumiem, ale przecież
mamy tutaj swój oddział, można się też było spytać mnie, ale wybrana została
bezpieczniejsza opcja…</p>
<!-- /wp:paragraph -->

<!-- wp:paragraph -->
<p>Mając to doświadczenie
w pamięci, rozmawiałem potem z kilkoma osobami na temat nawyków podczas podróży
służbowych – mamy wspomniany oddział w Warszawie, który jest odwiedzany dość
regularnie – i kolejny raz zostałem zaskoczony. Okazuje się bowiem, że wyjazd w
trybie lotnisko-biuro-hotel-biuro-lotnisko jest typowy i prawie nikt nie „traci”
czasu na poznawanie okolic inaczej niż uberem\taksówką. Co jest dla mnie mocno
zaskakujące, bo zawsze mi się wydawało, że tubylcy są dość otwarci na inne
kraje i są ich ciekawi. Ale cóż, najwyraźniej nie dotyczy to podróży służbowych…</p>
<!-- /wp:paragraph -->
