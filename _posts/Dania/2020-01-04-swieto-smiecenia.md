---
layout: post
title:  Święto śmiecenia
date: 2020-01-04 14:12
author: Łukasz Długajczyk
comments: true
categories: [Dania]
---
<!-- wp:paragraph -->
<p>Kolejny rok minął
i przy okazji kolejny sylwester. Co roku zaskakuje mnie, jak bardzo tubylcy
kochają przy tej okazji korzystać z fajerwerków. Z tego co się orientuję, to
legalnie można w tym kraju sprzedawać oraz używać ich tylko przez kilka dni w
roku i może przez to, te dni to prawdziwa kumulacja hałasu i rozbryzgów. </p>
<!-- /wp:paragraph -->

<!-- wp:paragraph -->
<p>O ile dobrze
pamiętam, to kiedyś już o tym wspominałem, że nawet turyści odwiedzający miasto
są ostrzegani, by nie pojawiali się w okolicach placu ratuszowego o okolicach sylwestrowej
północy, bowiem jest to dość niebezpieczna miejscówka wtedy. Nie dlatego że
ktoś może napaść czy też okraść, ale dlatego iż bardzo dużo jest tam odpalanych
fajerwerków i ich operatorzy nie zawsze są na tyle trzeźwi, by je odpalać w
górę. No i też sporo rzeczy jest odpalanych na powierzchni bez zwracania uwagi
na sąsiadów.</p>
<!-- /wp:paragraph -->

<!-- wp:paragraph -->
<p>Ale do napisania
tego wpisu bardziej mnie sprowokowało to, co widziałem na ulicach miasta
następnego dnia. Ogromne ilości fajerwerków produkują jeszcze ogromniejsze
ilości śmieci. Naprawdę, można się zdziwić ile resztek kartonów wala się po
ulicach. I na dodatek mało kto się przejmuje tym, by te śmieci zabrać z sobą –
w końcu ludzie są w środku zabawy i nie ma co się przejmować tym, co pozostawia
się za sobą…</p>
<!-- /wp:paragraph -->

<!-- wp:paragraph -->
<p>Śmieci było dużo,
ale najbardziej utkwił mi w pamięci obrazek z drogi do pracy 2 stycznia. Pod
jedna z kamienic kartony z pustymi wyrzutniami fajerwerków zajmowały trzy
miejsca parkingowe. Czyli dobre 20 metrów kwadratowych. Z czego duża część była
ułożona warstwowo. Przyznam się szczerze, że nie potrafię sobie wyobrazić jaka
to musiała być impreza, która została „uświetniona” takim pokazem. No i ile sam
ten pokaz musiał trwać, czy też jak wyglądać.</p>
<!-- /wp:paragraph -->

<!-- wp:paragraph -->
<p>Ale też muszę
przyznać, iż służby oczyszczania miasta naprawdę sobie tutaj radzą z nadmiarem śmieci
powstających przy okazji różnych imprez. Zarówno po takich kumulacjach jak
Distortion, gdzie impreza kończy się o 22 kompletnie zaśmieconą dzielnicą – i rano
niezbyt są po tym ślady, jak i po sylwestrze, gdzie już z rana w Nowy Rok zaczyna
się sprzątanie i tylko pojedyncze skupiska śmieci nie są uprzątnięte tego dnia.
To bardzo fajne, że nawet jeśli jest przesada w zabawie, to nie pozostawia to
trwałych śladów. </p>
<!-- /wp:paragraph -->
