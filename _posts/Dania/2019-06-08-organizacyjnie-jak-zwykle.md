---
layout: post
title:  Organizacyjnie jak zwykle
date: 2019-06-08 16:13
author: Łukasz Długajczyk
comments: true
categories: [Dania]
---
<!-- wp:paragraph -->
<p>Miałem okazję
ostatnio spędzić kilka dni w ojczyźnie i przy okazji przeżyłem też swój
pierwszy odwołany lot. Jako że nie spieszyłem się nigdzie i tak na dobrą sprawę
nie za wiele zmian ten fakt spowodował, to poziom stresu był zerowy, ale też
dzięki temu mogłem sobie poobserwować tą całą sytuację „na spokojnie”. I chyba troszkę
już przesiąkłem podejściem, że od chaosu lepsze są procedury postępowania. Ale
może od początku.</p>
<!-- /wp:paragraph -->

<!-- wp:paragraph -->
<p>Potrzebowałem na
kilka dni przejechać z Krakowa do Warszawy. Sprawdzając tą trasę miesiąc
wcześniej odkryłem – co było dla mnie lekkim zaskoczeniem – że cena biletu
lotniczego w obie strony, wynosi mniej więcej tyle, ile koszt biletu na pociąg.
W jedną stronę. Cóż, dlaczego nie? Szczególnie że różnica czasowa nie jest
duża, bowiem przy remontach na torach, czas poświęcony na dojazd do lotniska i
kontrolę bezpieczeństwa się wyrównuje. Tak więc znalazłem się wczesną sobota na
lotnisku w Balicach. Jako że o tej porze następuje szczyt odlotów, to i sporo
sobie poczekałem na kontrolę bezpieczeństwa. No ale, mogłem się tego
spodziewać. No i miałem na tyle zapasu przed lotem, że te oczekiwanie w żaden
sposób na mnie nie wpływało. Po dłuższym czasie mogłem sobie zasiąść w
biznesowej poczekalni. I tam mignęło mi przed oczami, że mój lot jest odwołany.
</p>
<!-- /wp:paragraph -->

<!-- wp:paragraph -->
<p>Hmmm, zdarza się.
Więc spytałem pani z obsługi, co mogę zrobić by się przenieść na następny dostępny
lot. Pani podzwoniła i kazała iść do bramki obsługiwanej przez Lot, gdzie dowiem
się co dalej. Ok, poszedłem i jedyne czego się dowiedziałem, to to, że muszę
dostać się do biura lotu w części ogólnodostępnej lotniska. Więc zostałem
odeskortowany przez miłego pana na zewnątrz (po stronie lotniska), tak by móc
przejść do przylotów i jak każdy normalny przylatujący pasażer wyjść do strefy ogólnodostępnej.</p>
<!-- /wp:paragraph -->

<!-- wp:paragraph -->
<p>I tym sposobem dotarłem
do biura Lotu. A tam czekała na mnie długa i poddenerwowana kolejka. Bowiem stanowisk
obsługujących pasażerów było tylko 2, a większość pasażerów miała dalsze
połączenia z Warszawy. Jako że mi się nigdzie nie spieszyło, to pozwoliłem
sobie na przepuszczenie kilku bardziej „zaaferowanych” współpasażerów. Ponad godzinę
później, i sporo stron czytanej książki dalej, jak już byłem drugi w kolejce –
spojrzałem na appkę Lotu i zobaczyłem, że mogę się odprawić na lot za 3
godziny. Zapewne to mój błąd, że nie sprawdziłem tej aplikacji wcześniej, ale też
nikt mi tego nie podpowiedział… </p>
<!-- /wp:paragraph -->

<!-- wp:paragraph -->
<p>W każdym bądź razie,
przy stanowisku powiedziano mi, że rzeczywiście lecę następnym dostępnym samolotem
i powinienem się pójść odprawić. Przy odprawie (kolejna kolejka) dostałem też
voucher na posiłek. Miło, ale po drugiej stronie strefy bezpieczeństwa okazało
się, że pobieżnie patrząc, jedyne co mogę sobie kupić za ten voucher, to bulion
w jednej z restauracji. Wszystko inne wymaga mniej lub bardziej poważnej
dopłaty. Mniej miło, ale uprzedzajmy wypadków, bowiem jeszcze musiałem ponownie
przejść przez kontrolę bezpieczeństwa. A tu kolejna fala odlotów i kolejna
długa kolejka do przeczekania… </p>
<!-- /wp:paragraph -->

<!-- wp:paragraph -->
<p>No ale, stwierdzając,
że nie ma sensu wydawać dodatkowych pieniędzy by zrealizować voucher,
wylądowałem ponownie w poczekalni biznesowej by przeczekać te pozostałe 2
godziny. W końcu nadszedł czas podróży i okazało się, że nasz kochany Lot
podstawił samolot, na który swego czasu mocno się pieklił jeden z naszych
europosłów – stwierdzając, że w takich warunkach to się lata czarterami a nie w
„normalnych” podróżach. Cóż, rzeczywiście było ciasno, gorąco, a samolot był
leciwy. Swoją drogą, nie pamiętam, kiedy ostatni raz widziałem kineskopowy
telewizor w samolocie… </p>
<!-- /wp:paragraph -->

<!-- wp:paragraph -->
<p>Ale udało się
dotrzeć do Warszawy bezpiecznie i teraz tylko się zastanawiam, ile potrwa odzyskanie
od Lotu odszykowania za odwołany lot. Bo póki co niezbyt są responsywni… </p>
<!-- /wp:paragraph -->
