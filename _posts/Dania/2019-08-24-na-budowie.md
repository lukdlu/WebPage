---
layout: post
title:  Na budowie
date: 2019-08-24 16:09
author: Łukasz Długajczyk
comments: true
categories: [Dania]
---
<!-- wp:paragraph -->
<p>Ostatnio otoczenie
mojej kamienicy zamieniło się, a właściwie ciągle się zamienia, w budowę. W
ramach ciągłego podnoszenia jakości życia mieszkańców, wspólnota zdecydowała o
budowie balkonów. Takie luksusy są wciąż niezbyt często spotykane w starszych
niż kilka-kilkanaście lat budynkach, więc i chwali się, że zdecydowano się na
ten krok. Zapewne jest to pokłosie zmian klimatycznych, bo raczej drzewiej nie
bywało aż tyle ciepłych dni, by móc je spędzać na balkonie. A w tym roku upalnych
i słonecznych dni było całkiem sporo.</p>
<!-- /wp:paragraph -->

<!-- wp:paragraph -->
<p>Chyba już zdążyłem
wspomnieć w którymś ze wcześniejszych spisów, że kamienica, w której mieszkam,
całkiem niedawno obchodziła stulecie swojego istnienia, więc zapewne dodanie
balkonów będzie dość interesującym z punktu widzenia technicznego wyzwaniem.
Ale jako że nie jestem architektem ani inżynierem budownictwa, to nie o tym jest
ten wpis. </p>
<!-- /wp:paragraph -->

<!-- wp:paragraph -->
<p>Z punktu widzenia
mieszkańca, organizacja – przed remontem – jest całkiem profesjonalna.
Dostaliśmy broszurkę z informacją czego się możemy spodziewać, kiedy mniej
więcej mogę się spodziewać wizyty budowlańców, jak trzeba przygotować
mieszkanie… Oraz informację, że póki co harmonogram jest wstępny, a pewną datę
dostaniemy na dwa tygodnie przed. Fajnie, zastanowiło mnie tylko, dlaczego na montaż
balkonów w dwóch kamienicach potrzebują prawie pół roku. Ładnie jest wszystko
rozpisane na klatki, ale mimo wszystko 6 tygodni na klatkę to sporawo. </p>
<!-- /wp:paragraph -->

<!-- wp:paragraph -->
<p>W zeszłym
tygodniu zaczęła się budowa i chyba zaczynam rozumieć, dlaczego ma im to zająć
aż tyle czasu. Albowiem już prawie dwa tygodnie przygotowują plac budowy i jej
zaplecze. Okej, fajnie że dbają o chodniki i trawnik przykrywając je płytami
drewnianymi i z jakiegoś tworzywa, by ich nie uszkodzić, ale tempo mają
interesujące. Jestem budzony o godzinie 7, gdy zaczyna się dniówka, a już trochę
po 10 życie na budowie zamiera. I dzięki temu, po tych dwóch tygodnia, chyba
jeszcze nie skończyli panowie przywozić prefabrykatów, które później zostaną użyte
do montażu tych balkonów. Zrozumiałbym, gdyby panowie coś betonowali i po
prostu to tempo pracy byłoby spowodowane przerwami technicznymi. Ale jakoś nie
wydaje mi się, by przywożenie drewna czy metalowych szkieletów balkonów wymaga
takich przerw.

A i podczas pracy da się zauważyć, że co nagle, to po
diable. W końcu lepiej robić powoli a porządnie, a nie spieszyć się. Swoją
drogą, spodziewałem się ekipy budowlanej z naszego kraju, a nie blondwłosych Skandynawów.
Ale niemniej ciekawe czy ten zrelaksowany harmonogram zostanie dotrzymany…



</p>
<!-- /wp:paragraph -->
