---
layout: post
title:  Pochowała minimalizmu
date: 2019-01-05 15:38
author: Łukasz Długajczyk
comments: true
categories: [Dania]
---
<!-- wp:paragraph -->
<p>Pochowała
minimalizmu</p>
<!-- /wp:paragraph -->

<!-- wp:paragraph -->
<p>Ostatnio miałem
okazję pomagać koledze w wyprowadzce. Nie byłoby to wydarzenie warte
wspomnienia, gdyby nie to, że w drodze z i na 3 piętro (bez windy oczywiście) –
więc i było całkiem sporo czasu na myślenie. A że przy przeprowadzce najwięcej
ma się kontaktów z rzeczami, to i myśli się o nich. Szczególnie jeśli jest ich
sporo. A było…</p>
<!-- /wp:paragraph -->

<!-- wp:paragraph -->
<p>Jako że mam
okazję się dość regularnie przeprowadzać, w dodatku w cyklach kilkuletnich, to
i regularnie miewam okazje do zrobienia przeglądu swoich rzeczy, więc i często
się pozbywam rzeczy niepotrzebnych, ale kursowanie po schodach w górę i w dół,
skłoniło mnie do zastanowienia się, czy może jednak nie mam tych rzeczy za dużo.
Szczególnie że po przeprowadzce dość szybko człowiek zaczyna się zaopatrywać w
rzeczy, które albo kiedyś się może przydadzą, albo może można je nabyć na tyle
atrakcyjnie, że żal byłby nie kupić.</p>
<!-- /wp:paragraph -->

<!-- wp:paragraph -->
<p>I choć zauważam ten
przypływ ilości posiadanych przedmiotów przy okazji większych porządków, czy
też przy okazji sezonowej zmiany garderoby, to nic z tym nie robię, czekając na
wydarzenie, które mnie zmusi do gruntownego przejrzenia posiadanych dóbr. Czyli
kolejnej przeprowadzki. Ale nie jest to dobre podejście. W końcu nie od dzisiaj
wiadomo, że trzeba działać proaktywnie, a nie reaktywnie. </p>
<!-- /wp:paragraph -->

<!-- wp:paragraph -->
<p>Oczywiście, po
pierwsze, łatwo powiedzieć. A po drugie, jest taki czas, że wiele osób dokonuje
wielu noworocznych postanowień - które przeważnie żyją tylko kilka dni, ale
cóż. Jako że na horyzoncie zaczyna znowu majaczyć widmo przeprowadzki, to
pewnie lepiej będzie zacząć się do niej przygotowywać nie tydzień – dwa przed,
ale wiele miesięcy. Szczególnie że zapewne po drodze zdarzy się wiele możliwych
i kuszących sytuacji, w których będzie można powiększyć swój stan posiadania.
Będzie to trudne zadanie, ale przecież takie są najlepsze. Bo przynoszą najwięcej
satysfakcji jak się je uda pokonać.</p>
<!-- /wp:paragraph -->

<!-- wp:paragraph -->
<p>A i zrozumienie,
jak się nie sprosta wyzwaniu…</p>
<!-- /wp:paragraph -->
