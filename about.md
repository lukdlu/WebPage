---
title: O mnie
permalink: /about/
layout: page
excerpt: Short information about the author
comments: false
---

<h2>O mnie</h2>

<p>Skoro już zanudzam wszystkich, że sobie tak pozwolę się zwrócić do użytkowników Internetu, to powienienem poświęcić kilka chwil na przedstawienie się publiczności.</p>
<p>
Otóż, jestem osobą która zawodowo związała się z IT, ale ponieważ poświęca na to ładnych kilka godzin dziennie, to już nie ma ochoty na dodatkowe rozpisywanie się na ten temat. Dlatego szukam czasem ucieczki w inne rejony. Kiedyś głównie było to kino – ciekawsze lub mniej istotne (to niestety częściej) filmy, o których chciało mi się cokolwiek napisać. Czasem było to kilka zdań, czasem nawet więcej. To więcej przeważnie było publikowane na pl.rec.film – ale zapewne mało kto o tym pamięta, bo grupy dyskusyjne raczej są opcją dla dinozaurów. W każdym bądź razie, kiedyś ciekawił mnie film. Ale odkąd dla większości twórców jedynym wyznacznikiem „artystyczności” była rezygnacja z muzyki, dłuższe ujęcia, brak fabuły – last but not least – większa ilość męskiej nagości niż damskiej, to stwierdziłem że szkoda mojego czasu.
</p><p>
Teraz, mając okazję do poznania troszkę innej kultury niż nasza, pozwalam sobie czasem pisać jakąś notatkę na temat który mnie zaskoczył\zadziwił w ostatnim czasie. A że aktualnie wiatr historii rzucił mnie do Danii – to i informacje będą dotyczyć tegoż kraju. Przyznam się szczerze, że moje wcześniejsze pobyty zagraniczne jakoś mnie tak słowotwórczo nie nastrajały. Cóż, starość najwyraźniej…
</p><p>
A poza tym, jest kilka wpisów dotyczących moich doświadczeń turystycznych. Niestety, piszę to z przykrością, ale dawno nie uzupełnianych – ale może w przyszłości coś się uda z tym zrobić. Póki co niezbyt jest szansa na zmianę tego. Szkoda, że nie zawsze notowałem sobie fakty ze swoich turystycznych wypadów. Again, refleksja godna zgryźliwego tetryka.
</p><p>
W każdym bądź razie, miłego czytania, wszelkie uwagi proszę poprzez Linkedin ze stopki, a jeśli ktoś poczuł się urażony – przepraszam.
</p>

